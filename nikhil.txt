विवादित किताब सैटेनिक वर्सेज़ के लेखक सलमान रुश्दी को ईरान के सर्वोच्च नेता अयातुल्लाह ख़मेनेई के 'जान से मारने का फ़तवा' देने के बाद से बीते तीन दशकों से जान से मारने की धमकियां मिलती रहीं थी.
उमर अब्दुल्लाह ने आरोप लगाया है कि जस्टिस एनवी रमन्ना ने अनुच्छेद 370 को रद्द करने के ख़िलाफ़ दायर याचिकाओं को अनिश्चितकाल के लिए टाल दिया.
नसीम शाह ने अपने पहले ओवर में जहां भारतीय प्रशंसकों के ख़ेमे में मायूसी ला दी, वहीं अपने आख़िरी ओवर में खेल प्रेमियों को दाद देने पर मजबूर कर दिया.
भारत के सामने 148 रन की चुनौती पेश करने वाली पाकिस्तान टीम मैच के आखिरी ओवर तक संघर्ष में बनी रही. उसने रोहित शर्मा की टीम की दिक्कतों को निशाने पर लिया.
भारत ने रविवार को खेले गए एशिया कप के रोमांचक मैच में पाकिस्तान को पांच विकेट से हराया. नाबाद 33 रन बनाने और तीन विकेट लेने वाले हार्दिक पांड्या मैन ऑफ़ द मैच चुने गए.
रविवार को कुछ ही सेकेंड में नोएडा की चर्चित दो बहुमंजिला इमारतें धराशायी हो गईं. दोपहर के ठीक ढाई बजे इन ट्विन टॉवर को विस्फोटकों से उड़ा दिया गया और इन बहुमंजिला इमारतों की जगह था मलबा और धुआं.
सियाचिन ग्लेशियर को सिर्फ इसलिए घातक नहीं माना जाता है कि यहां की ढलानों और घाटियों में बड़ी तादाद में दोनों देशों के सैनिक आमने-सामने हैं बल्कि इसलिए भी कि यहां की जलवायु और दुर्गम इलाके जानलेवा हैं.
पिछले 450 साल में समाज और कॉफी दोनों काफी आगे बढ़े हैं. लेकिन एक चीज नहीं बदली है और वह है कॉफी की लोकप्रियता.
ट्विन टावर गिराने के लिए क़रीब 3,700 किलोग्राम विस्फोटक का इस्तेमाल किया गया.
बीजेपी नेता और टिक टॉक स्टार सोनाली फोगाट की मौत से जुड़ी रोज़ाना नई जानकारियां सामने आ रही हैं. शनिवार को गोवा पुलिस ने दावा किया कि फोगाट को उनकी मौत से कुछ घंटे पहले 'मेथामफेटामाइन' नाम की एक ड्रग दी गई थी.
"मैं अब कहीं ज़्यादा मां की तरह होता जा रहा हूं और इन दिनों तुम पिता की तरह होती जा रही हो."
उत्तर प्रदेश के संभल ज़िले के इस मामले में संबंधित थाना इंचार्ज को सस्पेंड कर दिया गया है. गांव में पीड़ित परिवार के घर पर पुलिस तैनात की गई है.
भारत और पाकिस्तान एशिया कप क्रिकेट टूर्नामेंट में जब आज आमने-सामने होंगे तो एक अलग ही रोमांच होगा.
भारत-पाकिस्तान के ये मैच याद हैं आपको जिसमें रोमांच अपने चरम पर था. आज फिर दोनों टीमें एक बार फिर सामने हैं.
अभिनेता अर्जुन कपूर का कहना है कि हरेक का एक नज़रिया होता है लेकिन इसे दूसरों पर थोपना नहीं चाहिए.
एपेक्स (32 मंजिली) और शीआन (30 मंजिला) जुड़वां टावर भारतीय राजधानी में सबसे ऊंचे टावर थे. ये टावर कुतुब मीनार से भी ऊंचे थे.
मीडिया रिपोर्ट्स के मुताबिक चुनाव आयोग ने झारखंड के राज्यपाल को बंद लिफाफे में एक चिट्ठी भेजी है, इसके बाद से हेमंत सोरेन की मुख्यमंत्री की कुर्सी को लेकर कयासों का दौर जारी है.
पाकिस्तान में बाढ़ से पैदा हुए हालात, इमरान ख़ान पर अदालत की अवमानना के मामले में सुनवाई और शहबाज़ शरीफ़ के इसराइल दौरे पर क्या हुआ? पढ़ें उर्दू प्रेस रिव्यू.
पिछले साल जब भारतीय टीम शारजाह में पाकिस्तान के हाथों टी20 वर्ल्ड कप में मैच हार गई थी तो कुछ लोग नफ़रत में इतने डूब गए थे कि भारतीय तेज़ गेंदबाज़ मोहम्मद शमी को 'देशद्रोही' तक कह डाला था लेकिन इस तस्वीर का एक दूसरा पहलू भी है जो बेहद ख़ूबसूरत है.
इस साल गर्मियों में भारत, ब्रिटेन, अमेरिका और जापान समेत कई देशों में तापमान ने पुराने सारे रिकॉर्ड तोड़ दिए. कई देश अचानक हुई भारी बारिश और बाढ़ से भी परेशान हुए. इस बीच चीन, यूएई और अमेरिका जैसे कई देश सूखाग्रस्त इलाकों में कृत्रिम बारिश कराने की कोशिश में जुटे हैं. कुछ वैज्ञानिक धरती का तापमान कम करने की तरकीब तलाश रहे हैं, लेकिन क्या मौसम को काबू करना संभव है?
हाल ही में राहुल रामागुंडम की लिखी जॉर्ज फर्नांडिस की जीवनी प्रकाशित हुई है 'द लाइफ़ एंड टाइम्स ऑफ़ जॉर्ज फर्नांडिस' जिसमें उन्होंने एक श्रमिक नेता से रक्षा मंत्री तक पहुंचने के जॉर्ज के सफर को दिलचस्प ढंग से बयान किया है. विवेचना में रेहान फ़ज़ल नज़र डाल रहे हैं जॉर्ज फर्नांडिस के संघर्षपूर्ण जीवन पर.
सुनिए भारत-पाकिस्तान की दो टांसवुमेन नाज़ जोशी और अलीना ख़ान की बातचीत.
देश-दुनिया की बड़ी ख़बरें और उनका विश्लेषण करता समसामयिक विषयों का दैनिक कार्यक्रम.
बातें उन मुश्किलों की जो हमें किसी के साथ बांटने नहीं दी जातीं.
भारतीय भाषाओं में लिखी ऐसी चुनिंदा कहानियां जो अपने आप में बेमिसाल हैं, जो हमारी और आपकी ज़िंदगी में झांकती हैं और सोचने को मजबूर भी करती हैं. सुनिए रूपा झा से
पाकिस्तान में बाढ़ से एक हज़ार से अधिक लोगों की मौत हो चुकी है. देखिए पाकिस्तान के वरिष्ठ पत्रकार वुसअतुल्लाह ख़ान की ख़ास टिप्पणी.
इस रविवार को सिर्फ़ 12 सेकेंड में नोएडा की दो बहुमंजिला इमारतें धराशायी हो जाएंगी. एपेक्स और केएन नामक टावर को सुपरटेक बिल्डर ने बनाया था.
बीबीसी हिन्दी के लिए नयनदीप रक्षित ने अर्जुन कपूर से ख़ास बातचीत है. इस मौके पर अर्जुन कपूर ने सोशल मीडिया ट्रोलिंग को लेकर ख़ुलकर अपनी बात रखी है.
ब्रिटेन की राजनीति पर बीबीसी संवाददाता ज़ुबैर अहमद ने लेबर पार्टी के सांसद वीरेंद्र शर्मा के साथ ख़ास बातचीत की.
चार सालों तक चला प्रथम विश्व युद्ध हालांकि भारत में नहीं लड़ा गया था, भारत की ओर से 11 लाख सैनिकों ने इसमें भाग लिया था जिसमें 74,000 सैनिकों ने अपने प्राणों की आहुति दी.
सत्ता हाथ से फिसलने के बाद उनकी मुश्किलें बढ़ती नज़र आ रही हैं. क्या इमरान इन मुश्किलों से आगे बढ़ पाएंगे?
एक बड़ी ऑनलाइन कम्युनिटी पर गुप्त तरीक़े से बिना सहमति के महिलाओं की हज़ारों तस्वीरें और वीडियो शेयर किए जा रहे हैं और ख़रीदे-बेचे जा रहे हैं.
दुबई में रहने वाले भारत और पाकिस्तान के कई लोग साथ में काम करते हैं और साथ में ही ये मैच भी देखने वाले हैं. ऐसे की कुछ लोगों के साथ बीबीसी ने बातचीत की है. देखिए वीडियो.
झारखंड के हज़ारीबाग की रहने वाली आकांक्षा कुमारी अंडरग्राउंड माइनिंग करने वाले भारत की पहली महिला इंजीनियर कही जाती हैं.
मध्य प्रदेश में छिंदवाड़ा के हरदुआ गांव में ग्रामीणों ने कुएं से दहाड़ने की आवाज़ सुनी तो पहले कुछ समझ नहीं आया. क़रीब जाकर देखा तो कुएं में बाघ मौजूद था.
गुजरात के चर्चित बिलकिस बानों गैंगरेप के दोषियों को 15 अगस्त के दिन रिहा कर दिया गया. इस रिहाई पर अब सवाल उठ रहे हैं. सुप्रीम कोर्ट ने गुजरात और केंद्र सरकार को नोटिस जारी किया है.
उम्रकैद की सज़ा काट रहे 11 दोषियों को छोड़ने के गुजरात सरकार के फ़ैसले की देशभर में आलोचना हो रही है. लेकिन बीजेपी इस पर कुछ नहीं बोल रही. क्या इस मामले का कुछ सियासी कनेक्शन भी है?
नेपाल के जो गोरखा भारतीय सेना में जाने के लिए सालों से तैयारी कर रहे थे वे अब अग्निपथ के कारण नाराज़ है. जानिए, एक ट्रेनिंग सेंटर पर 20-21 साल के दर्जनों गोरखाओं की जुबां पर क्यों आ रहा था चीन और पाकिस्तान की सेना का नाम.
साल 2021 में ही मीडिया कारोबार में क़दम रखने का एलान करने वाले अडानी समूह ने इस घोषणा से कारोबार जगत को चौंका दिया है. इस 'अधिग्रहण' की पूरी कहानी जानिए.
नेपाल में अग्निपथ योजना को लेकर शेर बहादुर देउबा सरकार घिर गई है. नेपाल की सारी कम्युनिस्ट पार्टियों का कहना है कि अग्निपथ योजना के मौजूदा स्वरूप को किसी भी हाल में स्वीकार नहीं किया जा सकता है.
केंद्रीय मंत्री हरदीप पुरी के बयान और उस पर केंद्र सरकार के स्पष्टीकरण के बाद भारत में रोहिंग्या लोगों का मुद्दा एक बार फिर चर्चा में है. दिल्ली में रोहिंग्या किस हाल में ज़िंदगी गुज़ार रहे हैं. पढ़िए ग्राउंड रिपोर्ट.
ब्रिटेन की कंज़र्वेटिव पार्टी नए नेता का चुनाव कर रही है. पद के आख़िरी दो उम्मीदवारों में से एक हैं भारतीय मूल के ऋषि सुनक. क्या ब्रिटेन इतिहास रचने के लिए तैयार है?
जम्मू कश्मीर में नई मतदाता सूची, नए परिसीमन और चुनावों को लेकर क्या चर्चा हो रही है? चुनाव के मुद्दे पर कौन क्या कह रहा है?
पाकिस्तान में आसमान छूती महंगाई से लोगों का बुरा हाल है. आम लोग अपने खर्चों में लगातार कटौती कर रहे हैं लेकिन घर का बजट संभालना बेहद मुश्किल हो रहा है.
माना जाता है कि कस्तूरबा गांधी निरक्षर थीं, फिर उनके पड़पोते तुषार गांधी इस डायरी को कस्तूरबा गांधी की डायरी क्यों मान रहे हैं, पढ़िए इस रिपोर्ट में.
भारत में पहले में भी कई पदयात्राएं निकाली गईं हैं. राहुल गांधी की भारत जोड़ो यात्रा उनसे कितनी मेल खाती है या कितनी जुदा होगी- पढ़िए इस रिपोर्ट में.
भारतीय सेना में 'अग्निपथ' से नाराज़ इस परिवार का कहना है कि यह योजना नेपाली गोरखाओं की शहादत के ख़िलाफ़ है.
3 दिसंबर 2018 को रजनी के पति इंस्पेक्टर सुबोध कुमार सिंह की बुलंदशहर में कथित तौर पर गौरक्षकों भीड़ ने हत्या कर दी थी. एक झटके में रजनी और उनके दोनों बच्चों की ज़िंदगी बदल गई थी. अब किस हाल में है परिवार. एक्सक्लूसिव रिपोर्ट पढ़िए.
कहानी दो ऐसी महिला क्रिकेटरों की जो दो अलग-अलग देशों में पली-बढ़ीं लेकिन एक जैसी चुनौतियों का सामना किया.
मिथिलांचल के मखाने को जियोग्राफ़िकल इंडिकेशंस टैग मिला है. जीआई टैग मिलने से मखाना किसानों को क्या फायदा मिलेगा. पढ़िए इस रिपोर्ट में.
रिवेंज पोर्न की जैसे एक नई दुनिया शुरू हो गई है, जहां निजी जानकारियां बिना अनुमति के साझा की जा रही हैं.
7 सितंबर को ब्राज़ील की आज़ादी के 200 साल पूरे हो रहे हैं. फार्मेल्डिहाइड से भरे सोने के एक फ्लास्क में रखे सम्राट डॉम पेड्रो प्रथम के इस दिल को एक सैन्य विमान के ज़रिए ब्राज़ील लाया गया.
2017 में सुप्रीम कोर्ट ने तीन तलाक़ को असंवैधानिक क़रार दिया था. मगर पांच साल बाद कई ऐसी महिलाएँ हैं जिन्हें मालूम नहीं कि उनकी शादी क़ायम है या वो तलाक़शुदा हैं.
एमक्यू-9बी ड्रोन 35 घंटे से अधिक समय तक हवा में रहने में सक्षम हैं और चार हैलफ़ायर मिसाइल और करीब 450 किलोग्राम बम ले जा सकते हैं.
अमेरिकी प्रतिनिधि सभा की स्पीकर नैन्सी पेलोसी के ताइवान दौरे के बाद से चीन और अमेरिका के रिश्ते सबसे ख़राब दौर में पहुंच गए हैं. आगे क्या हो सकता है, पढ़िए
बीबीसी ने इनमें से कुछ गवाहों से बात करने की कोशिश की. कई लोगों ने बात करने से मना कर दिया, तो कुछ ने नाम न ज़ाहिर करने की शर्त पर बात की.
कांग्रेस पार्टी के वरिष्ठ नेता ग़ुलाम नबी आज़ाद ने पार्टी से इस्तीफ़ा दे दिया है. उन्होंने अपनी चिट्ठी में पार्टी की संस्कृति और बीते सालों में लिए गए फ़ैसलों पर काफ़ी आलोचनात्मक टिप्पणी की है. पढ़िए उन्होंने सोनिया गांधी और राहुल गांधी के बारे में क्या लिखा है.
बीते शुक्रवार को बीबीसी ने जम्मू-कश्मीर के उप-राज्यपाल मनोज सिन्हा से एक इंटरव्यू के दौरान यह सवाल किया था कि आख़िर मीरवायज़ उमर फ़ारूक़ अब तक नज़रबंद क्यों हैं? उसके बाद ये संभावना जताई जा रही है.
अशोक गहलोत को कांग्रेस का अध्यक्ष बनाए जाने के कयासों के बीच राजस्थान में राजनीति तेज़ हो गई है.
दुबई में अब तक के सबसे महंगे घर का सौदा सुर्खियों में है. पढ़ें, दिल्ली से छपने वाले अख़बारों की सुर्खियां.
असम सरकार ने मदरसों और मस्जिदों के इमामों को लेकर नए दिशानिर्देश जारी किए हैं. मदरसों की 'मास्टर डायरेक्टरी' बनाने की तैयारी की जा रही हैं. हिमंत सरमा के बयान के बाद गरमाया ये मामला क्या है?
नेपाल के बुटवल में आज से नेपाली गोरखाओं के लिए अग्निपथ के तहत भर्ती रैली का आयोजन शुरू होना था लेकिन नेपाल की सरकार ने आख़िरी समय तक अनुमति नहीं दी.
एक रिपोर्ट के अनुसार आरएसएस ने ही नितिन गडकरी की बयानबाज़ी से परेशान होकर बीजेपी को उन्हें हटाने का सुझाव दिया था. अख़बारों की समीक्षा.
गोवा पुलिस ने सोनाली फोगाट की मौत के मामले में अब हत्या की धारा जोड़ी हैं.
बीजेपी ने एक बार फिर लगभग चौंकाते हुए योगी आदित्यनाथ के मंत्री भूपेंद्र सिंह चौधरी को उत्तर प्रदेश बीजेपी का अध्यक्ष बनाया है. उन्हें प्रदेश का कमान देने के पीछे क्या वजह बता रहे हैं जानकार?
क्या भारत के लिए ये एक सुनहरा मौक़ा हो सकता है दुनिया की एक बड़ी ट्रेड पावर से जुड़ने का?
यूक्रेन बुधवार को अपनी आज़ादी की सालगिरह मना रहा था और इसी दिन रूस के हमले को भी छह महीने पूरे हुए हैं.
इस साल मई में सरकारी मीडिया के प्रकाशन 'ग्लोबल टाइम्स' ने जब बच्चों की किताबों में छपे इन कार्टूनों को 'भद्दा, नस्लीय, अजीब और अश्लील' बताया तो हंगामा मच गया.
म्यांमार के रखाइन प्रांत में उत्पीड़न के शिकार रोहिंग्या पांच साल पहले पलायन कर बांग्लादेश आए थे. इन दौरान रोहिंग्या और बांग्लादेशी लोगों के बीच के रिश्तों में क्या बदलाव आया है.
पिछले दिनों पार्टी में नाचती-कूदती तस्वीर और वीडियो के बाद विवादों में घिरीं फ़िनलैंड की प्रधानमंत्री सना मरीन को पार्टी की कुछ और तस्वीरों को लेकर माफ़ी माँगनी पड़ी है.
लड़ाई में कई सैनिकों की मौत के बाद रूसी सेना नए लोगों की भर्ती के लिए अभियान चला रही है.
रूस की राजधानी मॉस्को के क़रीब एक कार बम धमाके में वहां की मशहूर पत्रकार दुगिना की मौत हो गई है. लेकिन उस कार में उनके पिता बैठने वाले थे. रूसी इतिहास में रास्पुतिन वो व्यक्ति थे जिनके प्रभाव में जार निकोलस द्वितीय और उनकी पत्नी थीं. आख़िर क्या है पूरा मामला?
पाकिस्तान में पुलिस ने इमरान ख़ान के ख़िलाफ़ आतंकवाद निरोधी क़ानून के तहत मामला दर्ज कर जाँच शुरू कर दी है. इसके बाद अटकलें हैं कि उन्हें गिरफ़्तार किया जा सकता है.
चीन में शंघाई ,यांग्जी डेल्टा क्षेत्र और दक्षिण पश्चिम चीन के सिचुआन इलाके में पिछले कई हफ्तों से भीषण गर्मी पड़ रही है.
भारतीय उच्चायोग के एक दल और केलिनग्रोव आर्ट गैलरी एंड म्यूजियम के साथ हुए समझौते के बाद इन कलाकृतियों के भारत आने का रास्ता साफ़ हो गया है.
1975 में आई 'दीवार' ने 'ज़ंजीर' से बने अमिताभ बच्चन के एंग्री यंग मैन की छवि को मज़बूती से स्थापित कर दिया. फ़िल्म ना केवल बॉक्स ऑफ़िस पर चली, बल्कि इसे समीक्षकों ने भी जमकर सराहा. 'पिक्चर अभी बाकी है' की 8वीं कड़ी में रेहान फ़ज़ल बता रहे हैं 'दीवार' के बनने की कहानी.
विजय देवरकोंडा इन दिनों अपनी फ़िल्म लाइगर और अपने बयान 'तो करने दो बायकॉट, क्या करेंगे हम. हम तो पिक्चर बनाएंगे' के लिए चर्चा में हैं.
आख़िर बॉलीवुड फ़िल्मों के सफल होने को लेकर इतना संशय क्यों पैदा हो गया है?
1971 में आई 'आनंद' फिल्म में राजेश खन्ना ने जहाँ अपने अभिनय की एक नई बुलंदी को छुआ, वहीं अमिताभ बच्चन के करियर में भी ये फ़िल्म एक मील का पत्थर साबित हुई. 'पिक्चर अभी बाकी है' की 7वीं कड़ी में रेहान फ़ज़ल बता रहे हैं इस फिल्म के बनने की कहानी.
अब इस बहस में फ़िल्म निर्माता अनुराग कश्यप के 'लोगों के पास पैसे नहीं हैं' वाले बयान और 'ऑस्कर' वाले बयान की काफ़ी चर्चा हो रही है.
आइए बात करते हैं ऐसी पांच ख़ास फ़िल्मों की जो विभाजन विभीषिका के कई सुने-अनसुने पहलुओं का मार्मिक चित्रण करती हैं.
बीसियों सफल फ़िल्मों की स्टार राखी इन दिनों क्या कर रही हैं, जानिए उनकी फ़िल्मी यात्रा और मौजूदा ज़िंदगी के बारे में.
वर्ष 1965 में आर के नारायण के उपन्यास पर देवानंद ने अंग्रेज़ी और हिंदी में एक फिल्म बनाई थी गाइड. बाद में इस फिल्म को क्लासिक फिल्म का दर्जा मिला. पिक्चर अभी बाकी है की छठवीं कड़ी में रेहान फ़ज़ल बता रहे हैं गाइड फिल्म के बनने की कहानी.
अगर आप लाल सिंह चड्ढा फ़िल्म देखने को लेकर कंफ्यूज़ हैं तो शायद ये कहानी आपके सवालों के जवाब दे दे, बिना स्पॉयलर के.
दस दिनों की खींचतान के बाद फ़ीफ़ा ने भारतीय फुटबॉल फेडरेशन पर लगाई पाबंदी को कैसे वापस लिया? क्या है ये पूरा मामला? और आख़िर कब पारदर्शी होंगे भारत के खेल संघ?
दोनों देशों की टीमें जब भी मैदान में एक-दूसरे से मुक़ाबिल होती हैं, तो माहौल में ज़बरदस्त गर्मी आ जाती है.
क्रिकेट के मैदान में भारत और पाकिस्तान की प्रतिद्वंद्विता जितनी खिलाड़ियों के बीच दिखती है उससे कहीं ज्यादा उनके समर्थकों के दिलो-दिमाग पर हावी रहती है.
रविवार को एशिया कप में भारत और पाकिस्तान का मुकाबला होने वाला है. दोनों देशों के क्रिकेट फ़ैन्स को इस मैच का बेसब्री से इंतज़ार है. मैच से पहले शाहीन शाह अफ़रीदी और कोहली, पंत जैसे भारतीय खिलाड़ियों के बीच क्या हुआ, पढ़िए.
ये एशिया कप का 15वां सीजन है, पहले ये श्रीलंका में होना था लेकिन वहां चल रही उथल पुथल को देखते हुए इसे संयुक्त अरब अमीरात में स्थानांतरित कर दिया गया, लेकिन इसकी मेज़बानी श्रीलंका ही करेगा.
भारत को अंडर-17 महिला फुटबॉल वर्ल्ड कप की मेज़बानी का मौक़ा मिला था लेकिन फ़ीफ़ा के प्रतिबंध के बाद अब इस पर तलवार लटक गई है.
एशिया कप 2022 का आयोजन 27 अगस्त से 11 सितंबर के बीच संयुक्त अरब अमीरात में हो रहा है. इस टूर्नामेंट के लिए भारतीय चयनकर्ताओं ने 15 सदस्यीय टीम का चयन किया गया है और ब्रेक के बाद विराट कोहली और चोट के बाद केएल राहुल की वापसी हुई है.
इंग्लैंड में लापता हुए पाकिस्तान के ये दोनों मुक्केबाज़ पाकिस्तान की सेना का प्रतिनिधित्व करते हैं. पाकिस्तान ओलंपिक संघ ने बताया है कि राष्ट्रमंडल खेलों के समापन के बाद ये पाकिस्तान नहीं लौटे हैं.
आख़िर अरशद नदीम में ऐसा क्या है कि उन्होंने सभी को अपनी ओर आकर्षित किया हुआ है और हर कोई उनके बारे में ही बात कर रहा है.
भारत के कुछ खिलाड़ियों ने बेहतरीन प्रदर्शन किया लेकिन कुछ स्टार खिलाड़ियों के कमज़ोर प्रदर्शन से खासी निराशा भी हुई.
भारत में इन दिनों टोमेटो फ़्लू की काफ़ी चर्चा हो रही है. अभी तक पूरे देश में 100 से ज़्यादा मामले सामने आए हैं. सबसे अधिक मामले केरल में दर्ज किए गए हैं. क्या होता है टोमेटो फ़्लू?
आप कम-से-कम एक ऐसे व्यक्ति को तो ज़रूर जानते होंगे जिन्हें पूरे कोरोना काल के दौरान कोविड संक्रमण नहीं हुआ है. शायद आप ये सोचते होंगे कि ये महज एक संयोग है लेकिन इसके पीछे और भी वजहें हो सकती हैं. जानिए वो पांच वजहें कौन सी हैं जिससे कई लोग अब तक कोविड संक्रमण से बचे हुए हैं.
अमेरिका, कनाडा में इसकी बिक्री पहले से ही बंद है लेकिन कंपनी ने अब जा कर दुनिया भर में इसकी बिक्री बंद करेगी. कंपनी पर हज़ारों की संख्या में महिलाओं ने केस दर्ज कर रखा है कि इसके बेबी पाउडर से ओवरी कैंसर होता है.
एचआईवी मरीज़ों का आरोप है कि उन्हें मुफ़्त दवाएं नहीं मिल पा रही हैं. वहीं, केंद्र सरकार का कहना है कि दवाइयों का पर्याप्त स्टॉक है.
सैचुरेटेड फैट यानी संतृप्त वसा की वजह से इसे भारत में लोगों के खाने की थाली से बाहर रखा जाने लग गया था, लेकिन एक बार फिर भारतीय व्यंजनों के इस अभिन्न अंग की लोगों की थाली में वापसी हो रही है.
इसरो के पहले स्मॉल सैटेलाइट लॉन्च व्हिकल से छात्राओं की बनाई सेटेलाइट भी हो रही है लॉन्च. इस प्रोजेक्ट से देश के अलग-अलग हिस्सों के 75 सरकारी स्कूलों की छात्राओं को जोड़ा गया है.
जस्टिस यूयू ललित ने भारत के 49वें मुख्य न्यायाधीश के रूप में शनिवार को शपथ ली.
सुप्रीम कोर्ट ने कहा है कि रामदेव को दूसरी आधुनिक दवाओं और इलाज प्रणालियों की आलोचना नहीं करनी चाहिए. पिछले साल मई महीने में रामदेव ने दावा किया था कि एलोपैथी एक "बेवक़ूफ़ विज्ञान" है.
भारत के मुख्य न्यायाधीश एनवी रमन्ना आज रिटायर हो रहे हैं. उनके कार्यकाल के बारे में क्या कहते हैं क़ानूनी जानकार?
बीजेपी ने नूपुर शर्मा के बाद अपने विधायक टी राजा सिंह के ख़िलाफ़ त्वरित कार्रवाई करते हुए उन्हें निलंबित कर दिया है, लेकिन इसकी वजह क्या है?
ये पहली बार नहीं है जब राजा सिंह ने इस तरह की विवादास्पद टिप्पणी की है. वे पहले भी भड़काऊ बयान देते रहे हैं.
ऋषि भारतीय मूल की तीसरी पीढ़ी हैं. उनके दादा-दादी ने भारत के विभाजन से पहले ही पाकिस्तानी पंजाब के गुजरांवाला शहर से ईस्ट अफ्रीका के लिए पलायन किया था.
मीडिया रिपोर्ट्स में कहा जा रहा है कि सोनाली फोगाट कुछ लोगों के साथ गोवा गईं थीं, जहां हार्ट अटैक से उनकी मौत हो गई. सोनाली हरियाणा विधानसभा चुनाव के वक़्त चर्चा में आई थीं. लेकिन उनकी कहानी की कई और परतें हैं.
अमित शाह ने कल तेलुगू सुपरस्टार जूनियर एनटीआर से मुलाक़ात की. इस मुलाक़ात के बाद से ही भारत में यह टॉप-ट्विटर ट्रेंड बना हुआ है.
नय्यरा का करियर 70 के दशक में शुरू हुआ और साल 2022 तक जारी रहा. इस दौरान उन्होंने गानों, ग़ज़लों और गीतों के अलावा फ़िल्मों और नाटकों के लिए प्लेबैक सिंगिंग भी की.
स्टॉक मार्केट के नब्ज़ पर बहुत अच्छी पकड़ रखने वाले राकेश झुनझुनवाला ने किन शेयरों में निवेश कर के करोड़ों रुपये कमाए. कुछ सौ रुपये से शुरू कर के हज़ारों करोड़ का साम्राज्य कैसे खड़ा किया झुनझुनवाला ने.
ग़ुलाम नबी आज़ाद के कांग्रेस से इस्तीफ़ा देने पर आज का कार्टून.
बीती 22 अगस्त को गुजरात के वडोदरा में एक शख़्स फर्जी ढंग से परीक्षा देते पकड़ा गया है. एक्ज़ाम के लिए उसने क्या किया, आप भी पढ़ें-
प्रधानमंत्री नरेंद्र मोदी की सुरक्षा का जिम्मा संभाल रही एसपीजी ने देसी प्रजाति के बेहद फुर्तीले मुधोल हाउंड कुत्तों को शामिल करने का फैसला किया है.
92 साल के सरवन सिंह 75 साल बाद अपने खोए भतीजे से मिले. 1947 में दंगों के दौरान बिछड़ा छह साल का वो बच्चा अब मोहन सिंह नहीं अब्दुल ख़ालिक बन चुका है. नाम बदल गए, मगर ख़ून का रिश्ता नहीं बदला.
मुंबई के अंधेरी उपनगर में रहने वालीं पूजा गौड़ का साल 2013 में अपहरण कर लिया गया था, आख़िरकार नौ साल बाद वो अपने परिवार से मिलने में सफल रहीं.
भारत के रक्षा मंत्री राजनाथ सिंह ने भविष्य की सैन्य ज़रूरतों को ध्यान में रखते हुए देश में तैयार किए गए ख़ास डिफ़ेंस सिस्टम और उपकरण सेना को सौंपे हैं. इसकी ख़ासियत क्या है.
देश के अलग-अलग शहरों में रहने वाली महिलाओं ने बताया कि बढ़ती महंगाई उनके लिए कितनी बड़ी समस्या है और वो इससे निबटने के लिए क्या-क्या उपाय कर रही हैं.
जापान में युवाओं में शराब पीने का चलन घटा है. सरकार ने इससे निपटने के लिए एक अनोखा अभियान शुरू किया है. लेकिन सरकार आख़िर क्यों चाहती है कि युवा ज़्यादा शराब का सेवन करें.
भारत सरकार अफ्रीका से चीते लाकर क्या हासिल करना चाहती है. आख़िर ये प्रोजेक्ट इतना अहम क्यों है?
सोशल मीडिया पर एक भारतीय महिला की पोस्ट वायरल हो रही है. हालांकि ये पोस्ट उन्होंने अपनी पाकिस्तानी दोस्त के लिए लिखी थी लेकिन अब ये पोस्ट वायरल है.
यह एक ऐसी सल्तनत थी जिसकी बुनियाद आधुनिक इन्फ्रास्ट्रक्चर, विकसित सभ्यताओं और धर्मों की उदारता और ज़रूरत पड़ने पर ताक़त के इस्तेमाल से रखी गयी थी.
केरल की महिला क्रांतिकारी अक्कम्मा चेरियन को इतिहास ने वो जगह नहीं दी जिसकी वो हक़दार थीं.
कॉलेज जाए बिना भारत के सबसे अहम सिविल सर्वेंट बनने वाले वीपी मेनन की कहानी.
हाल ही में जॉर्ज फर्नांडिस की जीवनी प्रकाशित हुई है 'द लाइफ़ एंड टाइम्स ऑफ़ जॉर्ज फर्नांडिस' जिसमें एक श्रमिक नेता से रक्षा मंत्री के पद तक पहुंचने के जॉर्ज के सफ़र को दिलचस्प ढंग से बयान किया गया है.
अटल बिहारी वाजपेयी अपनी तबीयत से उदारवादी थे या संघ और बीजेपी के मुखौटे थे. पूर्व प्रधानमंत्री की 97वीं जयंती पर पढ़िए विशेष लेख.
साल 1953 में बीबीसी टीवी पर पंडित नेहरू की प्रेस कॉन्फ़्रेंस के दुर्लभ अंश देखिए, इससे पहले वे टीवी पर कभी नहीं आए थे.
15 अगस्त 1947 को जब भारत आज़ाद हुआ महात्मा गांधी दिल्ली में नहीं थे. क्या कर रहे थे गांधी, कहाँ थे वो? पढ़िए रेहान फ़ज़ल की विवेचना.
मौलाना बरकतुल्लाह ने पहली सरकार का गठन 1 दिसंबर, 1915 को अफ़ग़ानिस्तान में किया और उस सरकार के राष्ट्रपति थे राजा महेंद्र प्रताप सिंह.
दो देश जो एक साथ आज़ाद हुए हों, उनके स्वतंत्रता दिवस में एक दिन का अंतर कैसे आ गया? लॉर्ड माउंटबेटन 13 अगस्त 1947 को कराची आए और 14 अगस्त 1947 की सुबह पाकिस्तान की संविधान सभा को संबोधित किया.
भारत आज़ादी के 75 साल पूरे कर रहा है, ऐसे में बीबीसी ने देश भर के छह लोगों से मुलाकात की जिनके नाम ऐतिहासिक घटनाक्रम की गवाही देते हैं.
कुछ साल पहले तक जब धर्मनिरपेक्ष भारत को हिंदू राष्ट्र की दिशा में ले जाने की बात कोई करता था, तो संविधान के आधार पर ऐसी बातें केवल काल्पनिक लगती थीं. लेकिन अब हालात बदलते दिख रहे हैं.
भारत का बँटवारा धर्म के आधार पर हुआ था. पाकिस्तान इस्लामिक राष्ट्र बना, वहीं भारत के नेताओं ने सेक्युलर रास्ता चुना, लेकिन आज़ादी के 75 वर्ष बाद सेक्युलर शब्द को एक तबक़ा अपशब्द की तरह इस्तेमाल करने लगा है. पढ़िए सिरीज़ की दूसरी कड़ी.
आज़ादी के बाद से ही जिस विचार पर सबसे ज़्यादा चर्चा हुई है वो है 'हिन्दू राष्ट्र'. हिंदुत्व समर्थकों का मानना है कि इस पुराने विचार को अमली जामा पहनाने का वक्त आ गया है. पढ़िए सिरीज़ की पहली कड़ी
#BBCHindiCartoons : कार्टूनस्य कॉर्नरम्
अफ़ग़ानिस्तान की सत्ता पर तालिबान को क़ाबिज़ हुए एक साल हो गए हैं. पढ़ने वाली लड़कियों के लिए स्कूल बंद हैं. उन्हें काम करने से रोका जा रहा है. देश के ग्रामीण इलाकों में बेरोज़गारी और अकाल की स्थिति है.
ओसामा बिन-लादेन के शव को बरामद कर समंदर में दफ़्न करने की बात कही गई थी. ओसामा बिन-लादेन की पहचान भी की गई थी. समंदर में इसलिए दफ़्न किया गया था ताकि कट्टरपंथी मज़ार न बना दें.
भारतीय पुरुष हॉकी टीम ने बर्मिंघम कॉमनवेल्थ गेम्स में रविवार को घाना पर बड़ी जीत से अपने अभियान की शुरुआत की.
बीबीसी इंडियन स्पोर्ट्सवुमन ऑफ़ द ईयर (ISWOTY) अवॉर्ड का तीसरा संस्करण है. इस बार (2021) इस सम्मान के पांच दावेदार थे- अदिति अशोक (गोल्फ़), लवलीना बोरोगोहाईं (मुक्केबाज़ी), मीराबाई चनू (भारोत्तोलन), अवनि लेखरा (पैरा निशानेबाज़ी) और पीवी सिंधु (बैडमिंटन).
एक पंजाबी एक पंजाबी को प्याज़ और टमाटर नहीं बेच सकता है, लेकिन उसे सियाचिन भेज दिया गया है, जहां वह ठंड में जम जाता है और एक दूसरे पर फ़ायर भी करता है.
यूक्रेन में युद्ध छिड़ने के बाद भारत ने संयुक्त राष्ट्र सुरक्षा परिषद (यूएनएससी) में पहली बार रूस के ख़िलाफ़ मतदान किया है.
अटकलें हैं कि झारखंड के मुख्यमंत्री हेमंत सोरेन की विधानसभा सदस्यता ख़ारिज हो सकती है. बताया जा रहा है कि चुनाव आयोग ने राज्यपाल को ऐसी सिफ़ारिश भेजी है. इधर सोरेन और उनकी पार्टी ने भी आक्रामक रूख़ अपना लिया है.
बीजेपी नेता और टिकटॉक स्टार सोनाली फोगाट की मौत की गुत्थी उलझती जा रही है. उसमें नए-नए तथ्य सामने आ रहे हैं. अब तक की जांच में क्या कुछ पता चला है, पढ़िए.
अडानी समूह के एनडीटीवी की हिस्सेदारी ख़रीदने की ख़बर के बाद इस पूरे मामले में एक नया ट्विस्ट आया है. एनडीटीवी ने कहा है कि अडानी की कोशिश आगे नहीं बढ़नी चाहिए. क्या तर्क है एनडीटीवी का.
2019 से कांग्रेस पार्टी में फुल टाइम अध्यक्ष नहीं है. सितंबर में कांग्रेस का नया अध्यक्ष चुना जाना है. लेकिन तलाश राहुल गांधी से शुरू होकर उन्हीं पर ख़त्म हो जा रही है.
कारोबारी गौतम अडानी के नियंत्रण वाले अडानी ग्रुप ने मीडिया कंपनी एनडीटीवी में 29.18 फ़ीसदी की हिस्सेदारी ख़रीद ली है. लेकिन इस डील के मुकम्मल होने के पीछे की कहानी क्या है.
हिंदू समुदाय से आने वाले महेंदर कुमार अपने साथियों के साथ मिलकर बलूचिस्तान में बाढ़ पीड़ितों को मदद पहुंचा रहे हैं.
पाकिस्तान के ख़ैबर पख्तूनख्वा में सिख समुदाय का आरोप है सिख महिलाओं का जबरन धर्म परिवर्तन करवा कर उनसे शादी की जा रही है
उत्तराखंड में सरकारी नौकरी में भर्ती के लिए हुई परीक्षा में धांधली की शिकायतें आईं जिसके बाद सीएम पुष्कर धामी ने जाँच के लिए एसटीएफ़ गठित की. भर्ती घोटाले में सबसे ज़्यादा चर्चा हाकम सिंह रावत की हो रही है जिनको बीजेपी नेताओं का नज़दीकी बताया जाता है.
रिपोर्टरों से रिपोर्टें मँगवाना और उनकी रिपोर्ट की ख़ूबियों-कमियों के बारे में बताना एक महत्वपूर्ण काम होता है.
दिन-रात चलने वाले टीवी चैनल और सोशल मीडिया के दौर में पल पल बदलने वाली हर ख़बर को क्या ब्रेकिंग न्यूज़ कहा जा सकता है?
कई घटनाएँ ऐसी होती हैं जिनको कवर करने का असर रिपोर्टर की मानसिक सेहत पर पड़ सकता है.
जटिल स्टोरी को बताने के लिए वर्चुअल रियलिटी ग्राफ़िक्स टेक्नॉलॉजी किस तरह मददगार है.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
विवादित किताब सैटेनिक वर्सेज़ के लेखक सलमान रुश्दी को ईरान के सर्वोच्च नेता अयातुल्लाह ख़मेनेई के 'जान से मारने का फ़तवा' देने के बाद से बीते तीन दशकों से जान से मारने की धमकियां मिलती रहीं थी.
उमर अब्दुल्लाह ने आरोप लगाया है कि जस्टिस एनवी रमन्ना ने अनुच्छेद 370 को रद्द करने के ख़िलाफ़ दायर याचिकाओं को अनिश्चितकाल के लिए टाल दिया.
नसीम शाह ने अपने पहले ओवर में जहां भारतीय प्रशंसकों के ख़ेमे में मायूसी ला दी, वहीं अपने आख़िरी ओवर में खेल प्रेमियों को दाद देने पर मजबूर कर दिया.
भारत के सामने 148 रन की चुनौती पेश करने वाली पाकिस्तान टीम मैच के आखिरी ओवर तक संघर्ष में बनी रही. उसने रोहित शर्मा की टीम की दिक्कतों को निशाने पर लिया.
भारत ने रविवार को खेले गए एशिया कप के रोमांचक मैच में पाकिस्तान को पांच विकेट से हराया. नाबाद 33 रन बनाने और तीन विकेट लेने वाले हार्दिक पांड्या मैन ऑफ़ द मैच चुने गए.
रविवार को कुछ ही सेकेंड में नोएडा की चर्चित दो बहुमंजिला इमारतें धराशायी हो गईं. दोपहर के ठीक ढाई बजे इन ट्विन टॉवर को विस्फोटकों से उड़ा दिया गया और इन बहुमंजिला इमारतों की जगह था मलबा और धुआं.
सियाचिन ग्लेशियर को सिर्फ इसलिए घातक नहीं माना जाता है कि यहां की ढलानों और घाटियों में बड़ी तादाद में दोनों देशों के सैनिक आमने-सामने हैं बल्कि इसलिए भी कि यहां की जलवायु और दुर्गम इलाके जानलेवा हैं.
पिछले 450 साल में समाज और कॉफी दोनों काफी आगे बढ़े हैं. लेकिन एक चीज नहीं बदली है और वह है कॉफी की लोकप्रियता.
ट्विन टावर गिराने के लिए क़रीब 3,700 किलोग्राम विस्फोटक का इस्तेमाल किया गया.
बीजेपी नेता और टिक टॉक स्टार सोनाली फोगाट की मौत से जुड़ी रोज़ाना नई जानकारियां सामने आ रही हैं. शनिवार को गोवा पुलिस ने दावा किया कि फोगाट को उनकी मौत से कुछ घंटे पहले 'मेथामफेटामाइन' नाम की एक ड्रग दी गई थी.
"मैं अब कहीं ज़्यादा मां की तरह होता जा रहा हूं और इन दिनों तुम पिता की तरह होती जा रही हो."
उत्तर प्रदेश के संभल ज़िले के इस मामले में संबंधित थाना इंचार्ज को सस्पेंड कर दिया गया है. गांव में पीड़ित परिवार के घर पर पुलिस तैनात की गई है.
भारत और पाकिस्तान एशिया कप क्रिकेट टूर्नामेंट में जब आज आमने-सामने होंगे तो एक अलग ही रोमांच होगा.
भारत-पाकिस्तान के ये मैच याद हैं आपको जिसमें रोमांच अपने चरम पर था. आज फिर दोनों टीमें एक बार फिर सामने हैं.
अभिनेता अर्जुन कपूर का कहना है कि हरेक का एक नज़रिया होता है लेकिन इसे दूसरों पर थोपना नहीं चाहिए.
एपेक्स (32 मंजिली) और शीआन (30 मंजिला) जुड़वां टावर भारतीय राजधानी में सबसे ऊंचे टावर थे. ये टावर कुतुब मीनार से भी ऊंचे थे.
मीडिया रिपोर्ट्स के मुताबिक चुनाव आयोग ने झारखंड के राज्यपाल को बंद लिफाफे में एक चिट्ठी भेजी है, इसके बाद से हेमंत सोरेन की मुख्यमंत्री की कुर्सी को लेकर कयासों का दौर जारी है.
पाकिस्तान में बाढ़ से पैदा हुए हालात, इमरान ख़ान पर अदालत की अवमानना के मामले में सुनवाई और शहबाज़ शरीफ़ के इसराइल दौरे पर क्या हुआ? पढ़ें उर्दू प्रेस रिव्यू.
पिछले साल जब भारतीय टीम शारजाह में पाकिस्तान के हाथों टी20 वर्ल्ड कप में मैच हार गई थी तो कुछ लोग नफ़रत में इतने डूब गए थे कि भारतीय तेज़ गेंदबाज़ मोहम्मद शमी को 'देशद्रोही' तक कह डाला था लेकिन इस तस्वीर का एक दूसरा पहलू भी है जो बेहद ख़ूबसूरत है.
इस साल गर्मियों में भारत, ब्रिटेन, अमेरिका और जापान समेत कई देशों में तापमान ने पुराने सारे रिकॉर्ड तोड़ दिए. कई देश अचानक हुई भारी बारिश और बाढ़ से भी परेशान हुए. इस बीच चीन, यूएई और अमेरिका जैसे कई देश सूखाग्रस्त इलाकों में कृत्रिम बारिश कराने की कोशिश में जुटे हैं. कुछ वैज्ञानिक धरती का तापमान कम करने की तरकीब तलाश रहे हैं, लेकिन क्या मौसम को काबू करना संभव है?
हाल ही में राहुल रामागुंडम की लिखी जॉर्ज फर्नांडिस की जीवनी प्रकाशित हुई है 'द लाइफ़ एंड टाइम्स ऑफ़ जॉर्ज फर्नांडिस' जिसमें उन्होंने एक श्रमिक नेता से रक्षा मंत्री तक पहुंचने के जॉर्ज के सफर को दिलचस्प ढंग से बयान किया है. विवेचना में रेहान फ़ज़ल नज़र डाल रहे हैं जॉर्ज फर्नांडिस के संघर्षपूर्ण जीवन पर.
सुनिए भारत-पाकिस्तान की दो टांसवुमेन नाज़ जोशी और अलीना ख़ान की बातचीत.
देश-दुनिया की बड़ी ख़बरें और उनका विश्लेषण करता समसामयिक विषयों का दैनिक कार्यक्रम.
बातें उन मुश्किलों की जो हमें किसी के साथ बांटने नहीं दी जातीं.
भारतीय भाषाओं में लिखी ऐसी चुनिंदा कहानियां जो अपने आप में बेमिसाल हैं, जो हमारी और आपकी ज़िंदगी में झांकती हैं और सोचने को मजबूर भी करती हैं. सुनिए रूपा झा से
पाकिस्तान में बाढ़ से एक हज़ार से अधिक लोगों की मौत हो चुकी है. देखिए पाकिस्तान के वरिष्ठ पत्रकार वुसअतुल्लाह ख़ान की ख़ास टिप्पणी.
इस रविवार को सिर्फ़ 12 सेकेंड में नोएडा की दो बहुमंजिला इमारतें धराशायी हो जाएंगी. एपेक्स और केएन नामक टावर को सुपरटेक बिल्डर ने बनाया था.
बीबीसी हिन्दी के लिए नयनदीप रक्षित ने अर्जुन कपूर से ख़ास बातचीत है. इस मौके पर अर्जुन कपूर ने सोशल मीडिया ट्रोलिंग को लेकर ख़ुलकर अपनी बात रखी है.
ब्रिटेन की राजनीति पर बीबीसी संवाददाता ज़ुबैर अहमद ने लेबर पार्टी के सांसद वीरेंद्र शर्मा के साथ ख़ास बातचीत की.
चार सालों तक चला प्रथम विश्व युद्ध हालांकि भारत में नहीं लड़ा गया था, भारत की ओर से 11 लाख सैनिकों ने इसमें भाग लिया था जिसमें 74,000 सैनिकों ने अपने प्राणों की आहुति दी.
सत्ता हाथ से फिसलने के बाद उनकी मुश्किलें बढ़ती नज़र आ रही हैं. क्या इमरान इन मुश्किलों से आगे बढ़ पाएंगे?
एक बड़ी ऑनलाइन कम्युनिटी पर गुप्त तरीक़े से बिना सहमति के महिलाओं की हज़ारों तस्वीरें और वीडियो शेयर किए जा रहे हैं और ख़रीदे-बेचे जा रहे हैं.
दुबई में रहने वाले भारत और पाकिस्तान के कई लोग साथ में काम करते हैं और साथ में ही ये मैच भी देखने वाले हैं. ऐसे की कुछ लोगों के साथ बीबीसी ने बातचीत की है. देखिए वीडियो.
झारखंड के हज़ारीबाग की रहने वाली आकांक्षा कुमारी अंडरग्राउंड माइनिंग करने वाले भारत की पहली महिला इंजीनियर कही जाती हैं.
मध्य प्रदेश में छिंदवाड़ा के हरदुआ गांव में ग्रामीणों ने कुएं से दहाड़ने की आवाज़ सुनी तो पहले कुछ समझ नहीं आया. क़रीब जाकर देखा तो कुएं में बाघ मौजूद था.
गुजरात के चर्चित बिलकिस बानों गैंगरेप के दोषियों को 15 अगस्त के दिन रिहा कर दिया गया. इस रिहाई पर अब सवाल उठ रहे हैं. सुप्रीम कोर्ट ने गुजरात और केंद्र सरकार को नोटिस जारी किया है.
उम्रकैद की सज़ा काट रहे 11 दोषियों को छोड़ने के गुजरात सरकार के फ़ैसले की देशभर में आलोचना हो रही है. लेकिन बीजेपी इस पर कुछ नहीं बोल रही. क्या इस मामले का कुछ सियासी कनेक्शन भी है?
नेपाल के जो गोरखा भारतीय सेना में जाने के लिए सालों से तैयारी कर रहे थे वे अब अग्निपथ के कारण नाराज़ है. जानिए, एक ट्रेनिंग सेंटर पर 20-21 साल के दर्जनों गोरखाओं की जुबां पर क्यों आ रहा था चीन और पाकिस्तान की सेना का नाम.
साल 2021 में ही मीडिया कारोबार में क़दम रखने का एलान करने वाले अडानी समूह ने इस घोषणा से कारोबार जगत को चौंका दिया है. इस 'अधिग्रहण' की पूरी कहानी जानिए.
नेपाल में अग्निपथ योजना को लेकर शेर बहादुर देउबा सरकार घिर गई है. नेपाल की सारी कम्युनिस्ट पार्टियों का कहना है कि अग्निपथ योजना के मौजूदा स्वरूप को किसी भी हाल में स्वीकार नहीं किया जा सकता है.
केंद्रीय मंत्री हरदीप पुरी के बयान और उस पर केंद्र सरकार के स्पष्टीकरण के बाद भारत में रोहिंग्या लोगों का मुद्दा एक बार फिर चर्चा में है. दिल्ली में रोहिंग्या किस हाल में ज़िंदगी गुज़ार रहे हैं. पढ़िए ग्राउंड रिपोर्ट.
ब्रिटेन की कंज़र्वेटिव पार्टी नए नेता का चुनाव कर रही है. पद के आख़िरी दो उम्मीदवारों में से एक हैं भारतीय मूल के ऋषि सुनक. क्या ब्रिटेन इतिहास रचने के लिए तैयार है?
जम्मू कश्मीर में नई मतदाता सूची, नए परिसीमन और चुनावों को लेकर क्या चर्चा हो रही है? चुनाव के मुद्दे पर कौन क्या कह रहा है?
पाकिस्तान में आसमान छूती महंगाई से लोगों का बुरा हाल है. आम लोग अपने खर्चों में लगातार कटौती कर रहे हैं लेकिन घर का बजट संभालना बेहद मुश्किल हो रहा है.
माना जाता है कि कस्तूरबा गांधी निरक्षर थीं, फिर उनके पड़पोते तुषार गांधी इस डायरी को कस्तूरबा गांधी की डायरी क्यों मान रहे हैं, पढ़िए इस रिपोर्ट में.
भारत में पहले में भी कई पदयात्राएं निकाली गईं हैं. राहुल गांधी की भारत जोड़ो यात्रा उनसे कितनी मेल खाती है या कितनी जुदा होगी- पढ़िए इस रिपोर्ट में.
भारतीय सेना में 'अग्निपथ' से नाराज़ इस परिवार का कहना है कि यह योजना नेपाली गोरखाओं की शहादत के ख़िलाफ़ है.
3 दिसंबर 2018 को रजनी के पति इंस्पेक्टर सुबोध कुमार सिंह की बुलंदशहर में कथित तौर पर गौरक्षकों भीड़ ने हत्या कर दी थी. एक झटके में रजनी और उनके दोनों बच्चों की ज़िंदगी बदल गई थी. अब किस हाल में है परिवार. एक्सक्लूसिव रिपोर्ट पढ़िए.
कहानी दो ऐसी महिला क्रिकेटरों की जो दो अलग-अलग देशों में पली-बढ़ीं लेकिन एक जैसी चुनौतियों का सामना किया.
मिथिलांचल के मखाने को जियोग्राफ़िकल इंडिकेशंस टैग मिला है. जीआई टैग मिलने से मखाना किसानों को क्या फायदा मिलेगा. पढ़िए इस रिपोर्ट में.
रिवेंज पोर्न की जैसे एक नई दुनिया शुरू हो गई है, जहां निजी जानकारियां बिना अनुमति के साझा की जा रही हैं.
7 सितंबर को ब्राज़ील की आज़ादी के 200 साल पूरे हो रहे हैं. फार्मेल्डिहाइड से भरे सोने के एक फ्लास्क में रखे सम्राट डॉम पेड्रो प्रथम के इस दिल को एक सैन्य विमान के ज़रिए ब्राज़ील लाया गया.
2017 में सुप्रीम कोर्ट ने तीन तलाक़ को असंवैधानिक क़रार दिया था. मगर पांच साल बाद कई ऐसी महिलाएँ हैं जिन्हें मालूम नहीं कि उनकी शादी क़ायम है या वो तलाक़शुदा हैं.
एमक्यू-9बी ड्रोन 35 घंटे से अधिक समय तक हवा में रहने में सक्षम हैं और चार हैलफ़ायर मिसाइल और करीब 450 किलोग्राम बम ले जा सकते हैं.
अमेरिकी प्रतिनिधि सभा की स्पीकर नैन्सी पेलोसी के ताइवान दौरे के बाद से चीन और अमेरिका के रिश्ते सबसे ख़राब दौर में पहुंच गए हैं. आगे क्या हो सकता है, पढ़िए
बीबीसी ने इनमें से कुछ गवाहों से बात करने की कोशिश की. कई लोगों ने बात करने से मना कर दिया, तो कुछ ने नाम न ज़ाहिर करने की शर्त पर बात की.
कांग्रेस पार्टी के वरिष्ठ नेता ग़ुलाम नबी आज़ाद ने पार्टी से इस्तीफ़ा दे दिया है. उन्होंने अपनी चिट्ठी में पार्टी की संस्कृति और बीते सालों में लिए गए फ़ैसलों पर काफ़ी आलोचनात्मक टिप्पणी की है. पढ़िए उन्होंने सोनिया गांधी और राहुल गांधी के बारे में क्या लिखा है.
बीते शुक्रवार को बीबीसी ने जम्मू-कश्मीर के उप-राज्यपाल मनोज सिन्हा से एक इंटरव्यू के दौरान यह सवाल किया था कि आख़िर मीरवायज़ उमर फ़ारूक़ अब तक नज़रबंद क्यों हैं? उसके बाद ये संभावना जताई जा रही है.
अशोक गहलोत को कांग्रेस का अध्यक्ष बनाए जाने के कयासों के बीच राजस्थान में राजनीति तेज़ हो गई है.
दुबई में अब तक के सबसे महंगे घर का सौदा सुर्खियों में है. पढ़ें, दिल्ली से छपने वाले अख़बारों की सुर्खियां.
असम सरकार ने मदरसों और मस्जिदों के इमामों को लेकर नए दिशानिर्देश जारी किए हैं. मदरसों की 'मास्टर डायरेक्टरी' बनाने की तैयारी की जा रही हैं. हिमंत सरमा के बयान के बाद गरमाया ये मामला क्या है?
नेपाल के बुटवल में आज से नेपाली गोरखाओं के लिए अग्निपथ के तहत भर्ती रैली का आयोजन शुरू होना था लेकिन नेपाल की सरकार ने आख़िरी समय तक अनुमति नहीं दी.
एक रिपोर्ट के अनुसार आरएसएस ने ही नितिन गडकरी की बयानबाज़ी से परेशान होकर बीजेपी को उन्हें हटाने का सुझाव दिया था. अख़बारों की समीक्षा.
गोवा पुलिस ने सोनाली फोगाट की मौत के मामले में अब हत्या की धारा जोड़ी हैं.
बीजेपी ने एक बार फिर लगभग चौंकाते हुए योगी आदित्यनाथ के मंत्री भूपेंद्र सिंह चौधरी को उत्तर प्रदेश बीजेपी का अध्यक्ष बनाया है. उन्हें प्रदेश का कमान देने के पीछे क्या वजह बता रहे हैं जानकार?
क्या भारत के लिए ये एक सुनहरा मौक़ा हो सकता है दुनिया की एक बड़ी ट्रेड पावर से जुड़ने का?
यूक्रेन बुधवार को अपनी आज़ादी की सालगिरह मना रहा था और इसी दिन रूस के हमले को भी छह महीने पूरे हुए हैं.
इस साल मई में सरकारी मीडिया के प्रकाशन 'ग्लोबल टाइम्स' ने जब बच्चों की किताबों में छपे इन कार्टूनों को 'भद्दा, नस्लीय, अजीब और अश्लील' बताया तो हंगामा मच गया.
म्यांमार के रखाइन प्रांत में उत्पीड़न के शिकार रोहिंग्या पांच साल पहले पलायन कर बांग्लादेश आए थे. इन दौरान रोहिंग्या और बांग्लादेशी लोगों के बीच के रिश्तों में क्या बदलाव आया है.
पिछले दिनों पार्टी में नाचती-कूदती तस्वीर और वीडियो के बाद विवादों में घिरीं फ़िनलैंड की प्रधानमंत्री सना मरीन को पार्टी की कुछ और तस्वीरों को लेकर माफ़ी माँगनी पड़ी है.
लड़ाई में कई सैनिकों की मौत के बाद रूसी सेना नए लोगों की भर्ती के लिए अभियान चला रही है.
रूस की राजधानी मॉस्को के क़रीब एक कार बम धमाके में वहां की मशहूर पत्रकार दुगिना की मौत हो गई है. लेकिन उस कार में उनके पिता बैठने वाले थे. रूसी इतिहास में रास्पुतिन वो व्यक्ति थे जिनके प्रभाव में जार निकोलस द्वितीय और उनकी पत्नी थीं. आख़िर क्या है पूरा मामला?
पाकिस्तान में पुलिस ने इमरान ख़ान के ख़िलाफ़ आतंकवाद निरोधी क़ानून के तहत मामला दर्ज कर जाँच शुरू कर दी है. इसके बाद अटकलें हैं कि उन्हें गिरफ़्तार किया जा सकता है.
चीन में शंघाई ,यांग्जी डेल्टा क्षेत्र और दक्षिण पश्चिम चीन के सिचुआन इलाके में पिछले कई हफ्तों से भीषण गर्मी पड़ रही है.
भारतीय उच्चायोग के एक दल और केलिनग्रोव आर्ट गैलरी एंड म्यूजियम के साथ हुए समझौते के बाद इन कलाकृतियों के भारत आने का रास्ता साफ़ हो गया है.
1975 में आई 'दीवार' ने 'ज़ंजीर' से बने अमिताभ बच्चन के एंग्री यंग मैन की छवि को मज़बूती से स्थापित कर दिया. फ़िल्म ना केवल बॉक्स ऑफ़िस पर चली, बल्कि इसे समीक्षकों ने भी जमकर सराहा. 'पिक्चर अभी बाकी है' की 8वीं कड़ी में रेहान फ़ज़ल बता रहे हैं 'दीवार' के बनने की कहानी.
विजय देवरकोंडा इन दिनों अपनी फ़िल्म लाइगर और अपने बयान 'तो करने दो बायकॉट, क्या करेंगे हम. हम तो पिक्चर बनाएंगे' के लिए चर्चा में हैं.
आख़िर बॉलीवुड फ़िल्मों के सफल होने को लेकर इतना संशय क्यों पैदा हो गया है?
1971 में आई 'आनंद' फिल्म में राजेश खन्ना ने जहाँ अपने अभिनय की एक नई बुलंदी को छुआ, वहीं अमिताभ बच्चन के करियर में भी ये फ़िल्म एक मील का पत्थर साबित हुई. 'पिक्चर अभी बाकी है' की 7वीं कड़ी में रेहान फ़ज़ल बता रहे हैं इस फिल्म के बनने की कहानी.
अब इस बहस में फ़िल्म निर्माता अनुराग कश्यप के 'लोगों के पास पैसे नहीं हैं' वाले बयान और 'ऑस्कर' वाले बयान की काफ़ी चर्चा हो रही है.
आइए बात करते हैं ऐसी पांच ख़ास फ़िल्मों की जो विभाजन विभीषिका के कई सुने-अनसुने पहलुओं का मार्मिक चित्रण करती हैं.
बीसियों सफल फ़िल्मों की स्टार राखी इन दिनों क्या कर रही हैं, जानिए उनकी फ़िल्मी यात्रा और मौजूदा ज़िंदगी के बारे में.
वर्ष 1965 में आर के नारायण के उपन्यास पर देवानंद ने अंग्रेज़ी और हिंदी में एक फिल्म बनाई थी गाइड. बाद में इस फिल्म को क्लासिक फिल्म का दर्जा मिला. पिक्चर अभी बाकी है की छठवीं कड़ी में रेहान फ़ज़ल बता रहे हैं गाइड फिल्म के बनने की कहानी.
अगर आप लाल सिंह चड्ढा फ़िल्म देखने को लेकर कंफ्यूज़ हैं तो शायद ये कहानी आपके सवालों के जवाब दे दे, बिना स्पॉयलर के.
दस दिनों की खींचतान के बाद फ़ीफ़ा ने भारतीय फुटबॉल फेडरेशन पर लगाई पाबंदी को कैसे वापस लिया? क्या है ये पूरा मामला? और आख़िर कब पारदर्शी होंगे भारत के खेल संघ?
दोनों देशों की टीमें जब भी मैदान में एक-दूसरे से मुक़ाबिल होती हैं, तो माहौल में ज़बरदस्त गर्मी आ जाती है.
क्रिकेट के मैदान में भारत और पाकिस्तान की प्रतिद्वंद्विता जितनी खिलाड़ियों के बीच दिखती है उससे कहीं ज्यादा उनके समर्थकों के दिलो-दिमाग पर हावी रहती है.
रविवार को एशिया कप में भारत और पाकिस्तान का मुकाबला होने वाला है. दोनों देशों के क्रिकेट फ़ैन्स को इस मैच का बेसब्री से इंतज़ार है. मैच से पहले शाहीन शाह अफ़रीदी और कोहली, पंत जैसे भारतीय खिलाड़ियों के बीच क्या हुआ, पढ़िए.
ये एशिया कप का 15वां सीजन है, पहले ये श्रीलंका में होना था लेकिन वहां चल रही उथल पुथल को देखते हुए इसे संयुक्त अरब अमीरात में स्थानांतरित कर दिया गया, लेकिन इसकी मेज़बानी श्रीलंका ही करेगा.
भारत को अंडर-17 महिला फुटबॉल वर्ल्ड कप की मेज़बानी का मौक़ा मिला था लेकिन फ़ीफ़ा के प्रतिबंध के बाद अब इस पर तलवार लटक गई है.
एशिया कप 2022 का आयोजन 27 अगस्त से 11 सितंबर के बीच संयुक्त अरब अमीरात में हो रहा है. इस टूर्नामेंट के लिए भारतीय चयनकर्ताओं ने 15 सदस्यीय टीम का चयन किया गया है और ब्रेक के बाद विराट कोहली और चोट के बाद केएल राहुल की वापसी हुई है.
इंग्लैंड में लापता हुए पाकिस्तान के ये दोनों मुक्केबाज़ पाकिस्तान की सेना का प्रतिनिधित्व करते हैं. पाकिस्तान ओलंपिक संघ ने बताया है कि राष्ट्रमंडल खेलों के समापन के बाद ये पाकिस्तान नहीं लौटे हैं.
आख़िर अरशद नदीम में ऐसा क्या है कि उन्होंने सभी को अपनी ओर आकर्षित किया हुआ है और हर कोई उनके बारे में ही बात कर रहा है.
भारत के कुछ खिलाड़ियों ने बेहतरीन प्रदर्शन किया लेकिन कुछ स्टार खिलाड़ियों के कमज़ोर प्रदर्शन से खासी निराशा भी हुई.
भारत में इन दिनों टोमेटो फ़्लू की काफ़ी चर्चा हो रही है. अभी तक पूरे देश में 100 से ज़्यादा मामले सामने आए हैं. सबसे अधिक मामले केरल में दर्ज किए गए हैं. क्या होता है टोमेटो फ़्लू?
आप कम-से-कम एक ऐसे व्यक्ति को तो ज़रूर जानते होंगे जिन्हें पूरे कोरोना काल के दौरान कोविड संक्रमण नहीं हुआ है. शायद आप ये सोचते होंगे कि ये महज एक संयोग है लेकिन इसके पीछे और भी वजहें हो सकती हैं. जानिए वो पांच वजहें कौन सी हैं जिससे कई लोग अब तक कोविड संक्रमण से बचे हुए हैं.
अमेरिका, कनाडा में इसकी बिक्री पहले से ही बंद है लेकिन कंपनी ने अब जा कर दुनिया भर में इसकी बिक्री बंद करेगी. कंपनी पर हज़ारों की संख्या में महिलाओं ने केस दर्ज कर रखा है कि इसके बेबी पाउडर से ओवरी कैंसर होता है.
एचआईवी मरीज़ों का आरोप है कि उन्हें मुफ़्त दवाएं नहीं मिल पा रही हैं. वहीं, केंद्र सरकार का कहना है कि दवाइयों का पर्याप्त स्टॉक है.
सैचुरेटेड फैट यानी संतृप्त वसा की वजह से इसे भारत में लोगों के खाने की थाली से बाहर रखा जाने लग गया था, लेकिन एक बार फिर भारतीय व्यंजनों के इस अभिन्न अंग की लोगों की थाली में वापसी हो रही है.
इसरो के पहले स्मॉल सैटेलाइट लॉन्च व्हिकल से छात्राओं की बनाई सेटेलाइट भी हो रही है लॉन्च. इस प्रोजेक्ट से देश के अलग-अलग हिस्सों के 75 सरकारी स्कूलों की छात्राओं को जोड़ा गया है.
जस्टिस यूयू ललित ने भारत के 49वें मुख्य न्यायाधीश के रूप में शनिवार को शपथ ली.
सुप्रीम कोर्ट ने कहा है कि रामदेव को दूसरी आधुनिक दवाओं और इलाज प्रणालियों की आलोचना नहीं करनी चाहिए. पिछले साल मई महीने में रामदेव ने दावा किया था कि एलोपैथी एक "बेवक़ूफ़ विज्ञान" है.
भारत के मुख्य न्यायाधीश एनवी रमन्ना आज रिटायर हो रहे हैं. उनके कार्यकाल के बारे में क्या कहते हैं क़ानूनी जानकार?
बीजेपी ने नूपुर शर्मा के बाद अपने विधायक टी राजा सिंह के ख़िलाफ़ त्वरित कार्रवाई करते हुए उन्हें निलंबित कर दिया है, लेकिन इसकी वजह क्या है?
ये पहली बार नहीं है जब राजा सिंह ने इस तरह की विवादास्पद टिप्पणी की है. वे पहले भी भड़काऊ बयान देते रहे हैं.
ऋषि भारतीय मूल की तीसरी पीढ़ी हैं. उनके दादा-दादी ने भारत के विभाजन से पहले ही पाकिस्तानी पंजाब के गुजरांवाला शहर से ईस्ट अफ्रीका के लिए पलायन किया था.
मीडिया रिपोर्ट्स में कहा जा रहा है कि सोनाली फोगाट कुछ लोगों के साथ गोवा गईं थीं, जहां हार्ट अटैक से उनकी मौत हो गई. सोनाली हरियाणा विधानसभा चुनाव के वक़्त चर्चा में आई थीं. लेकिन उनकी कहानी की कई और परतें हैं.
अमित शाह ने कल तेलुगू सुपरस्टार जूनियर एनटीआर से मुलाक़ात की. इस मुलाक़ात के बाद से ही भारत में यह टॉप-ट्विटर ट्रेंड बना हुआ है.
नय्यरा का करियर 70 के दशक में शुरू हुआ और साल 2022 तक जारी रहा. इस दौरान उन्होंने गानों, ग़ज़लों और गीतों के अलावा फ़िल्मों और नाटकों के लिए प्लेबैक सिंगिंग भी की.
स्टॉक मार्केट के नब्ज़ पर बहुत अच्छी पकड़ रखने वाले राकेश झुनझुनवाला ने किन शेयरों में निवेश कर के करोड़ों रुपये कमाए. कुछ सौ रुपये से शुरू कर के हज़ारों करोड़ का साम्राज्य कैसे खड़ा किया झुनझुनवाला ने.
ग़ुलाम नबी आज़ाद के कांग्रेस से इस्तीफ़ा देने पर आज का कार्टून.
बीती 22 अगस्त को गुजरात के वडोदरा में एक शख़्स फर्जी ढंग से परीक्षा देते पकड़ा गया है. एक्ज़ाम के लिए उसने क्या किया, आप भी पढ़ें-
प्रधानमंत्री नरेंद्र मोदी की सुरक्षा का जिम्मा संभाल रही एसपीजी ने देसी प्रजाति के बेहद फुर्तीले मुधोल हाउंड कुत्तों को शामिल करने का फैसला किया है.
92 साल के सरवन सिंह 75 साल बाद अपने खोए भतीजे से मिले. 1947 में दंगों के दौरान बिछड़ा छह साल का वो बच्चा अब मोहन सिंह नहीं अब्दुल ख़ालिक बन चुका है. नाम बदल गए, मगर ख़ून का रिश्ता नहीं बदला.
मुंबई के अंधेरी उपनगर में रहने वालीं पूजा गौड़ का साल 2013 में अपहरण कर लिया गया था, आख़िरकार नौ साल बाद वो अपने परिवार से मिलने में सफल रहीं.
भारत के रक्षा मंत्री राजनाथ सिंह ने भविष्य की सैन्य ज़रूरतों को ध्यान में रखते हुए देश में तैयार किए गए ख़ास डिफ़ेंस सिस्टम और उपकरण सेना को सौंपे हैं. इसकी ख़ासियत क्या है.
देश के अलग-अलग शहरों में रहने वाली महिलाओं ने बताया कि बढ़ती महंगाई उनके लिए कितनी बड़ी समस्या है और वो इससे निबटने के लिए क्या-क्या उपाय कर रही हैं.
जापान में युवाओं में शराब पीने का चलन घटा है. सरकार ने इससे निपटने के लिए एक अनोखा अभियान शुरू किया है. लेकिन सरकार आख़िर क्यों चाहती है कि युवा ज़्यादा शराब का सेवन करें.
भारत सरकार अफ्रीका से चीते लाकर क्या हासिल करना चाहती है. आख़िर ये प्रोजेक्ट इतना अहम क्यों है?
सोशल मीडिया पर एक भारतीय महिला की पोस्ट वायरल हो रही है. हालांकि ये पोस्ट उन्होंने अपनी पाकिस्तानी दोस्त के लिए लिखी थी लेकिन अब ये पोस्ट वायरल है.
यह एक ऐसी सल्तनत थी जिसकी बुनियाद आधुनिक इन्फ्रास्ट्रक्चर, विकसित सभ्यताओं और धर्मों की उदारता और ज़रूरत पड़ने पर ताक़त के इस्तेमाल से रखी गयी थी.
केरल की महिला क्रांतिकारी अक्कम्मा चेरियन को इतिहास ने वो जगह नहीं दी जिसकी वो हक़दार थीं.
कॉलेज जाए बिना भारत के सबसे अहम सिविल सर्वेंट बनने वाले वीपी मेनन की कहानी.
हाल ही में जॉर्ज फर्नांडिस की जीवनी प्रकाशित हुई है 'द लाइफ़ एंड टाइम्स ऑफ़ जॉर्ज फर्नांडिस' जिसमें एक श्रमिक नेता से रक्षा मंत्री के पद तक पहुंचने के जॉर्ज के सफ़र को दिलचस्प ढंग से बयान किया गया है.
अटल बिहारी वाजपेयी अपनी तबीयत से उदारवादी थे या संघ और बीजेपी के मुखौटे थे. पूर्व प्रधानमंत्री की 97वीं जयंती पर पढ़िए विशेष लेख.
साल 1953 में बीबीसी टीवी पर पंडित नेहरू की प्रेस कॉन्फ़्रेंस के दुर्लभ अंश देखिए, इससे पहले वे टीवी पर कभी नहीं आए थे.
15 अगस्त 1947 को जब भारत आज़ाद हुआ महात्मा गांधी दिल्ली में नहीं थे. क्या कर रहे थे गांधी, कहाँ थे वो? पढ़िए रेहान फ़ज़ल की विवेचना.
मौलाना बरकतुल्लाह ने पहली सरकार का गठन 1 दिसंबर, 1915 को अफ़ग़ानिस्तान में किया और उस सरकार के राष्ट्रपति थे राजा महेंद्र प्रताप सिंह.
दो देश जो एक साथ आज़ाद हुए हों, उनके स्वतंत्रता दिवस में एक दिन का अंतर कैसे आ गया? लॉर्ड माउंटबेटन 13 अगस्त 1947 को कराची आए और 14 अगस्त 1947 की सुबह पाकिस्तान की संविधान सभा को संबोधित किया.
भारत आज़ादी के 75 साल पूरे कर रहा है, ऐसे में बीबीसी ने देश भर के छह लोगों से मुलाकात की जिनके नाम ऐतिहासिक घटनाक्रम की गवाही देते हैं.
कुछ साल पहले तक जब धर्मनिरपेक्ष भारत को हिंदू राष्ट्र की दिशा में ले जाने की बात कोई करता था, तो संविधान के आधार पर ऐसी बातें केवल काल्पनिक लगती थीं. लेकिन अब हालात बदलते दिख रहे हैं.
भारत का बँटवारा धर्म के आधार पर हुआ था. पाकिस्तान इस्लामिक राष्ट्र बना, वहीं भारत के नेताओं ने सेक्युलर रास्ता चुना, लेकिन आज़ादी के 75 वर्ष बाद सेक्युलर शब्द को एक तबक़ा अपशब्द की तरह इस्तेमाल करने लगा है. पढ़िए सिरीज़ की दूसरी कड़ी.
आज़ादी के बाद से ही जिस विचार पर सबसे ज़्यादा चर्चा हुई है वो है 'हिन्दू राष्ट्र'. हिंदुत्व समर्थकों का मानना है कि इस पुराने विचार को अमली जामा पहनाने का वक्त आ गया है. पढ़िए सिरीज़ की पहली कड़ी
#BBCHindiCartoons : कार्टूनस्य कॉर्नरम्
अफ़ग़ानिस्तान की सत्ता पर तालिबान को क़ाबिज़ हुए एक साल हो गए हैं. पढ़ने वाली लड़कियों के लिए स्कूल बंद हैं. उन्हें काम करने से रोका जा रहा है. देश के ग्रामीण इलाकों में बेरोज़गारी और अकाल की स्थिति है.
ओसामा बिन-लादेन के शव को बरामद कर समंदर में दफ़्न करने की बात कही गई थी. ओसामा बिन-लादेन की पहचान भी की गई थी. समंदर में इसलिए दफ़्न किया गया था ताकि कट्टरपंथी मज़ार न बना दें.
भारतीय पुरुष हॉकी टीम ने बर्मिंघम कॉमनवेल्थ गेम्स में रविवार को घाना पर बड़ी जीत से अपने अभियान की शुरुआत की.
बीबीसी इंडियन स्पोर्ट्सवुमन ऑफ़ द ईयर (ISWOTY) अवॉर्ड का तीसरा संस्करण है. इस बार (2021) इस सम्मान के पांच दावेदार थे- अदिति अशोक (गोल्फ़), लवलीना बोरोगोहाईं (मुक्केबाज़ी), मीराबाई चनू (भारोत्तोलन), अवनि लेखरा (पैरा निशानेबाज़ी) और पीवी सिंधु (बैडमिंटन).
एक पंजाबी एक पंजाबी को प्याज़ और टमाटर नहीं बेच सकता है, लेकिन उसे सियाचिन भेज दिया गया है, जहां वह ठंड में जम जाता है और एक दूसरे पर फ़ायर भी करता है.
यूक्रेन में युद्ध छिड़ने के बाद भारत ने संयुक्त राष्ट्र सुरक्षा परिषद (यूएनएससी) में पहली बार रूस के ख़िलाफ़ मतदान किया है.
अटकलें हैं कि झारखंड के मुख्यमंत्री हेमंत सोरेन की विधानसभा सदस्यता ख़ारिज हो सकती है. बताया जा रहा है कि चुनाव आयोग ने राज्यपाल को ऐसी सिफ़ारिश भेजी है. इधर सोरेन और उनकी पार्टी ने भी आक्रामक रूख़ अपना लिया है.
बीजेपी नेता और टिकटॉक स्टार सोनाली फोगाट की मौत की गुत्थी उलझती जा रही है. उसमें नए-नए तथ्य सामने आ रहे हैं. अब तक की जांच में क्या कुछ पता चला है, पढ़िए.
अडानी समूह के एनडीटीवी की हिस्सेदारी ख़रीदने की ख़बर के बाद इस पूरे मामले में एक नया ट्विस्ट आया है. एनडीटीवी ने कहा है कि अडानी की कोशिश आगे नहीं बढ़नी चाहिए. क्या तर्क है एनडीटीवी का.
2019 से कांग्रेस पार्टी में फुल टाइम अध्यक्ष नहीं है. सितंबर में कांग्रेस का नया अध्यक्ष चुना जाना है. लेकिन तलाश राहुल गांधी से शुरू होकर उन्हीं पर ख़त्म हो जा रही है.
कारोबारी गौतम अडानी के नियंत्रण वाले अडानी ग्रुप ने मीडिया कंपनी एनडीटीवी में 29.18 फ़ीसदी की हिस्सेदारी ख़रीद ली है. लेकिन इस डील के मुकम्मल होने के पीछे की कहानी क्या है.
हिंदू समुदाय से आने वाले महेंदर कुमार अपने साथियों के साथ मिलकर बलूचिस्तान में बाढ़ पीड़ितों को मदद पहुंचा रहे हैं.
पाकिस्तान के ख़ैबर पख्तूनख्वा में सिख समुदाय का आरोप है सिख महिलाओं का जबरन धर्म परिवर्तन करवा कर उनसे शादी की जा रही है
उत्तराखंड में सरकारी नौकरी में भर्ती के लिए हुई परीक्षा में धांधली की शिकायतें आईं जिसके बाद सीएम पुष्कर धामी ने जाँच के लिए एसटीएफ़ गठित की. भर्ती घोटाले में सबसे ज़्यादा चर्चा हाकम सिंह रावत की हो रही है जिनको बीजेपी नेताओं का नज़दीकी बताया जाता है.
रिपोर्टरों से रिपोर्टें मँगवाना और उनकी रिपोर्ट की ख़ूबियों-कमियों के बारे में बताना एक महत्वपूर्ण काम होता है.
दिन-रात चलने वाले टीवी चैनल और सोशल मीडिया के दौर में पल पल बदलने वाली हर ख़बर को क्या ब्रेकिंग न्यूज़ कहा जा सकता है?
कई घटनाएँ ऐसी होती हैं जिनको कवर करने का असर रिपोर्टर की मानसिक सेहत पर पड़ सकता है.
जटिल स्टोरी को बताने के लिए वर्चुअल रियलिटी ग्राफ़िक्स टेक्नॉलॉजी किस तरह मददगार है.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
बीबीसी की पड़ताल में ये पता चला है कि बहुत से लोगों को कोरोना के इलाज के लिए बीमा नहीं मिल सका.
चीन के शंघाई में एक महीने से ज़्यादा वक़्त से सख़्त लॉकडाउन के बाद नए मामले कम हो रहे हैं, लेकिन सख़्ती जारी है.
मध्य प्रदेश के भोपाल में रहने वाली वनिशा पाठक और उनके भाई के लिए मुसीबतें कम होने का नाम नहीं ले रहीं.
मंकीपॉक्स, एक ऐसी बीमारी जो दशकों से अफ्रीकी लोगों में आम है लेकिन अब वो दुनिया के अन्य देशों में भी फैल रही है. जानिए पूरा ब्योरा
उत्तर कोरिया यूं तो अपने परमाणु हथियार कार्यक्रम और उस पर लगने वाले प्रतिबंधों की वजह से सुर्खियों में रहता है. लेकिन इस बार ये देश कोविड संक्रमण की वजह से चर्चा में है.
विश्व स्वास्थ्य संगठन ने कोविड से हुई मौतों पर अपना आकलन पेश किया है जिसमें कहा गया है कि भारत में कोविड से मरने वालों की संख्या आधिकारिक आँकड़ों से क़रीब 10 गुना ज़्यादा है. भारत सरकार ने उनके इस दावे पर सवाल उठाए हैं.
चीन के शोधकर्ताओं ने चमगादड़ों में मिले इस वायरस को इंसानों के लिए ख़तरनाक बताया है.
कोरोना के ख़िलाफ़ जंग में एक और क़दम उठाते हुए भारत सरकार ने 18 साल या इससे अधिक उम्र वाले लोगों को मुफ़्त में प्रिकॉशन डोज़ देने का फ़ैसला किया है.
कोरोना संक्रमण की ताज़ा लहर के दौरान कई ऐसे लोग भी वायरस की चपेट में आए हैं जो टीके लगवा चुके हैं, ऐसा क्यों हैं और इसे लेकर क्या कहते हैं एक्सपर्ट, पढ़िए.
भारत ने साल 2021 के अंत अपनी वयस्क आबादी के संपूर्ण टीकाकरण का लक्ष्य रखा था, लेकिन वह अपने इस लक्ष्य को पूरा नहीं कर सका है.
कोरोना वायरस चीनी चमगादड़ से निकला या किसी लैब से... इस महामारी से जुड़े ऐसे ही तीन सवाल जिनके जवाब अब तक नहीं पता हैं.
कई महीनों तक चली चर्चा के बाद आख़िरकार आज 3 जनवरी 2022 से भारत में 15 से 18 साल की आयु के किशोरों को कोविड-19 का टीका लगना शुरू हो गया है.
भारत में एक ओर जहां कोरोना का डेल्टा वेरिएंट पहले से मौजूद है, वहीं दूसरी ओर ओमिक्रॉन संक्रमण के मामले बढ़ते जा रहे हैं.
अमीर देशों में वैक्सीन के दो-दो डोज़ के बाद बूस्टर डोज़ लग रहे हैं, लेकिन ग़रीब देशों में आबादी के बड़े हिस्से को अभी तक पहला टीका भी नहीं लग पाया है.
कोरोना वायरस से बचाव के लिए कई लोग पहले ही वैक्सीन की दो डोज़ लगवा चुके हैं, लेकिन अब ओमिक्रॉन से बचने के लिए बूस्टर डोज़ लगवाने का सुझाव दिया जा रहा है.
स्वास्थ्य मंत्रालय ने उन प्रश्नों के जवाब दिए जो आमतौर पर ओमिक्रॉन को लेकर पूछे जा रहे हैं.
'चिंता का विषय' बताए जा रहे इस वेरिएंट ने अब तक दुनिया के कई देशों में दस्तक दे दी है. 14 से ज़्यादा देशों ने इसकी मौजूदगी की पुष्टि की है.
प्रधानमंत्री नरेंद्र मोदी ने एलान किया है कि 15 साल से 18 साल की उम्र के बच्चों को भी अब वैक्सीन दी जाएगी. बच्चों को ये वैक्सीन नए साल में तीन जनवरी से मिलनी शुरू हो जाएगी.
जानकारों का मानना है कि डेल्टा के मुक़ाबले ओमिक्रॉन अधिक संक्रामक है. इससे बचा कैसे जा सकता है. दुनिया जहान में इसी की पड़ताल की गई है.
ओमिक्रॉन वेरिएंट का पता चलने के बाद देश अत्यधिक सतर्क हो गए हैं और कोरोना नियमों को सख़्त कर रहे हैं.
ज़्यादातर आरटीपीसीआर टेस्ट ओमिक्रॉन और दूसरे वेरिएंट में फ़र्क़ करने में सक्षम नहीं हैं.
स्वास्थ्य मंत्रालय ने बताया कि बीती रात INSACOG ने कर्नाटक में कोरोना वायरस के ओमिक्रॉन वेरिएंट से संक्रमण के दो मामलों की पुष्टि की है.
ऑक्सफोर्ड-एस्ट्राज़ेनेका कोविड वैक्सीन से दुर्लभ ख़ून के थक्के जमने के मामले सामने आए थे.
ओमिक्रॉन: ऑस्ट्रिया में बढ़ा लॉकडाउन, नीदरलैंड्स ने लगाए कड़े प्रतिबंध.
कोरोना वायरस के नए वेरिएंट को लेकर तमाम तरह के क़यास लग रहे हैं. आइए समझते हैं कि अभी तक हमें इस वायरस के बारे में क्या पता है और जानकार इस बारे में क्या कह रहे हैं.
डब्ल्यूएचओ के दक्षिण अफ़्रीका से नए वेरिएंट मिलने का एलान करने के बाद दुनिया में अफ़्रीकी देशों से आने वाले विमानों को अपने यहां घुसने से रोकने की होड़ लग गई है.
विश्व स्वास्थ्य संगठन (WHO) ने कोरोना वायरस के नए वेरिएंट 'ओमिक्रॉन' के बारे में कहा है कि यह बड़े पैमाने पर हुए म्यूटेशन से बना है, जिनमें से कई म्यूटेशन चिंता पैदा करने वाले हैं.
कोरोना के ओमिक्रॉन वेरिएंट पर आज का कार्टून.
दक्षिण अफ़्रीका में कोरोना वायरस के नए वेरिएंट का पता चलने के बाद ब्रिटेन, जापान और सिंगापुर समेत कई देशों ने दक्षिण अफ़्रीका और उसके पड़ोसी देशों पर लगाए ट्रैवल बैन.
ऑस्ट्रिया में फिर लगा लॉकडाउन और बेल्जियम में टीका न लगवाने वालों पर पाबंदियां.
केरल की स्वास्थ्य मंत्री वीना जॉर्ज ने शुक्रवार को लोगों को सतर्क रहने के लिए कहा है.
वैक्सीन के दोनो डोज़ लगने के बाद भी लोग कोविड-19 के संपर्क में आ रहे हैं और उसे घर में अपने साथ रहने वाले लोगों तक पहुंचा रहे हैं.
वैज्ञानिकों का मानना है कि उन्हें इस बात का जवाब मिल गया है कि कोविड के कारण कई लोगों के पैर के अंगूठे और उंगलियों में घाव क्यों हो रहे हैं.
भारत सरकार के एक वरिष्ठ वैज्ञानिक का कहना है कि टीकाकरण अभियान में तेज़ी लाने के लिए ऐसा किया जा रहा है.
अफ्रीकी महाद्वीप समेत कई ग़रीब देशों में कोरोना वैक्सीन की किल्लत, लेकिन अमेरिका और ब्रिटेन समेत कई धनी देशों में तीसरे डोज़ की तैयारी.
जब भारत सरकार ने कहा कि उनके पास कोरोना से मारे गए स्वास्थ्यकर्मियों से जुड़ा कोई आंकड़ा नहीं है तो कई सवाल उठ खड़े हुए.
अमीर देशों ने इस साल ग़रीब देशों को सौ करोड़ डोज़ दान करने का वादा किया था. अकेले अमेरिका ने 58 करोड़ डोज़ देने का वादा किया था, लेकिन अभी तक 14 करोड़ ही दे पाया है.
उत्तर प्रदेश के मेरठ में कोरोना वायरस से संक्रमित होने वाले 39 साल के एक शख़्स को 130 दिन बाद अस्पताल से छुट्टी मिली है.
कोरोना महामारी के दौरान जब पीएम मोदी ने डॉक्टरों और अन्य स्वास्थ्यकर्मियों की सराहना की तो कइयों ने परिवार की परवाह न करते हुए अपना फ़र्ज़ अदा किया और जान तक गंवा बैठे. ऐसे मुसीबतज़दा परिवारों को मोदी सरकार से क्या मिला. पढ़िए बीबीसी की पड़ताल.
लखनऊ के लोहिया अस्पताल के जच्चा-बच्चा विभाग में काम करने वाली रेज़िडेंट डॉक्टर शारदा अप्रैल महीने में जब कोरोना संक्रमित हुईं तो वह ख़ुद आठ महीने की गर्भवती थीं.
कोरोना काल में मोदी सरकार ने आयुष्मान भारत बीमा योजना के विज्ञापन से कहीं ज़्यादा ख़र्च सीएए, एनआरसी और कृषि क़ानूनों से जुड़े विज्ञापनों पर किया. बीबीसी की ख़ास पड़ताल.
कोरोना पर जीत पाने से क्यों अब भी दूर है इंसान, कब और कैसे ख़त्म होगी ये महामारी. वैक्सीन के बावजूद कोरोना संक्रमण पूरी तरह नहीं हो पा रहा है ख़त्म.
एंडेमिक क्या है, इससे लोगों पर क्या प्रभाव पड़ेगा और भारत में कोविड 19 बीमारी के एंडेमिक बन जाने के क्या मायने होंगे? इसी की पड़ताल करती ये रिपोर्ट.
ब्रिटेन की एक स्टडी में बूस्टर डोज़ की ज़रूरत की बात सामने आई है.
विश्व स्वास्थ्य संगठन (WHO) की प्रमुख वैज्ञानिक डॉक्टर सौम्या स्वामीनाथन के साथ बीबीसी संवाददाता वंदना की ख़ास बातचीत.
कोरोना से जुड़े प्रतिबंधों की वजह से भारत में लगभग 25 करोड़ बच्चे प्रभावित हुए हैं.
भारत उन कुछ देशों में से है जहां कोविड महामारी से बचाव के लिए लगे लॉकडाउन और पाबंदियों की वजह से छोटे बच्चे लगातार घर पर ही रहे हैं.
कोरोना वायरस के ख़िलाफ़ वैक्सीन के रूप में अब थोड़ी सुरक्षा मौजूद है. लेकिन क्या हमें बूस्टर डोज़ लेनी चाहिए या अब इसे नियंत्रित करने की कोशिश छोड़ देनी चाहिए, पढ़िए.
डॉक्टर मानते हैं कि बड़ी संख्या में कोरोना संक्रमण से ठीक हुए लोगों में डायबिटीज़ का ख़तरा बढ़ गया है.
भारत में जॉनसन एंड जॉनसन की सिंगल डोज़ वैक्सीन के आपातकालीन इस्तेमाल को आख़िरकार मंज़ूरी दे दी गई है. कोरोना की जंग में वैक्सीन को लेकर भारत में अब तक क्या-क्या हुआ है.
सोशल मीडिया पर लगातार कोरोना वैक्सीन को गर्भपात और फ़र्टिलिटी में कमी का ज़िम्मेदार बताया जा रहा है. आख़िर इस दावे का सच क्या है.
अपने सार्वजनिक स्वास्थ्य ढांचा के लिए पूरी दुनिया में मशहूर क्यूबा की हालत 2021 में बहुत दयनीय हो गई है. स्थिति यह है कि आज यह देश रोज सामने आ रहे मामलों के लिहाज से पूरी दुनिया में दूसरे नंबर पर है
भारत में हर दिन आने वाले नए कोरोना के मामलों में से आधे से ज़्यादा मामले केरल में पाए जा रहे हैं. राज्य में क्यों बढ़ते जा रहे हैं कोरोना के मामले?
भारतीयों के लिए क्यों क्वॉरंटीन डेस्टिनेशन बन गया है सर्बिया.
कोरोना वायरस का कहर ब्राज़ील पर भारी पड़ा है. वहां गर्भवती महिलाओं की मौत बड़ी संख्या में हुई है.
भारत में कोरोना टीकाकरण अभियान में तेज़ी लाने पर ज़ोर दिया जा रहा है. लेकिन वैक्सीन को लेकर लोगों के बीच फैली भ्रांतियों के चलते यह अभियान कामयाब नहीं हो पा रहा है.
अमेरिका समेत कई देशों में ख़तरनाक तरीक़े से फैलता डेल्टा वेरिेएंट, भारत में भी लगातार बढ़ रहे हैं कोरोना के केस, क्या ये आने वाले ख़तरे की है आहट?
कोरोना वायरस और लॉकडाउन के चलते लंबे समय तक देशभर के सिनेमा हॉल बंद रहे. अब इन्हें धीरे-धीरे कर खोला जा रहा है.
अभी तक कोविड से लड़ने वाली वैक्सीन इंजेक्शन के जरिए दी जाती है. लेकिन नई तकनीक भविष्य में टीकाकरण को बेहद आसान कर सकती है.
भारत में कुल व्यस्कों में से अब तक क़रीब एक तिहाई लोगों को ही वैक्सीन का पहला डोज़ लगा है.
कोरोना के दौर में सऊदी अरब के मक्का में कैसे हो रही है हज यात्रा.
दिल्ली सरकार ने मेट्रो और डीटीसी बसों को 100 प्रतिशत क्षमता के साथ चलने की अनुमति दे दी है.
जानकारों ने चेतावनी देते हुए भारत सरकार से कहा है कि भारत में अगली लहर के पीक में रोज़ाना 4-5 लाख मामलों के लिए तैयार रहें.
एक हॉस्पिटल ने गुजरात हाई कोर्ट के आदेश पर एक कोरोना मरीज़ के स्पर्म को सरंक्षित कर लिया है.
केरल में कोरोना संक्रमण के मामले लगातार बढ़ने की वजह और इससे मिलते संकेत.
थाईलैंड और इंडोनेशिया ने चीन की वैक्सीन की दूसरी डोज़ नहीं देने का फ़ैसला किया है. इस क़दम ने चीनी वैक्सीन पर तो सवाल उठाए ही हैं, चीन की वैक्सीन डिप्लोमेसी पर भी सवाल खड़े कर दिए हैं.
ICMR के डीजी बलराम भार्गव ने कहा है कि प्लानिंग के साथ भारत में प्राइमरी स्कूल खोले जा सकते हैं. ऐसे में चर्चा शुरू हो गई है कि भारत में पिछले साल मार्च से बंद पड़े स्कूल कब खुलेंगे?
केंद्रीय स्वास्थ्य मंत्री का कहना है कि कोरोना की दूसरी लहर के दौरान बड़ी संख्या में हुई मौतों में से किसी एक की भी वजह ऑक्सीजन की कमी नहीं है क्योंकि राज्यों ने ऐसा नहीं कहा है
ऑक्सीजन की कमी पर केंद्र के बयान को लेकर राजनीति तेज़ हो गई है. कई विपक्षी नेताओं ने इसकी निंदा की है. पढ़ें आज की सुर्खियां.
केंद्र सरकार कह रही है कि राज्यों से नहीं मिली ऑक्सीजन की कमी की जानकारी. पर लोगों का भोगा हुआ सच क्या है.
केंद्र सरकार ने संसद में बताया कि कोरोना की दूसरी लहर में ऑक्सीजन की कमी से कोई मौत नहीं हुई. केंद्र सरकार को ये जानकारी राज्य सरकारों से मिली है.
16 जनवरी से अब तक भारत में लोगों को वैक्सीन की 39.93 करोड़ डोज़ लगाई गई है.
सरकार का कहना है कि दुनिया में कोरोना वायरस की तीसरी लहर आ चुकी है. और भारत में ऐसा ना हो, इसके लिए हम सभी को जुटना होगा.
कोरोना महामारी के बीच जब थम गई थी दुनिया... तब लाखों लोगों ने क्यों छोड़ा घर-बार और शरणार्थी बनने पर क्यों उन्हें होना पड़ा मजबूर
एशिया, यूरोप और अफ़्रीका में तेज़ी से बढ़ रहे हैं डेल्टा वेरिएंट के मामले, कवर स्टोरी में बताएंगे कैसे दुनिया के कई बड़े देश हो रहे हैं डेल्टा वेरिएंट के शिकार.
मृतकों के परिजनों का गुस्सा फूटा. पुलिस की गाड़ियों में आग लगाई.
भारत में कोरोना के मामलों को देखते हुए यहां के यात्रियों को कई देशों में सीधे दाख़िल होने की अनुमति नहीं है. वहां पहुंचने से पहले उन्हें कुछ दिन सर्बिया जैसे देशों में ग़ुज़ारने पड़ते हैं.
इस संबंध में और अधिक अध्ययन करने की ज़रूरत है कि क्या इस तरह के दोहरे संक्रमण से वैक्सीन के प्रभाव पर असर होगा अथवा नहीं.
क्या ये संभव है कि कोई एक शख़्स एक ही समय में कोरोना वायरस के दो अलग-अलग वेरिएंट से संक्रमित हो जाए.
ब्राज़ील में कोरोना वायरस महामारी की वजह से लगभग पाँच लाख से ज़्यादा लोगों की मौत हो चुकी है. अंतरराष्ट्रीय स्तर पर कोरोना से होने वाली मौतों के मामले में ब्राज़ील सिर्फ़ अमेरिका से पीछे है.
कोरोना के मामलों में गिरावट के बीच तीसरी लहर की चेतावनी भी दी जा रही है, लेकिन हिल स्टेशन पहुंचने वाले सैलानी बेफ़िक्र दिख रहे हैं.
एक समय भारत ऑक्सीजन की कमी से जूझ रहा था, आज वैसी ही स्थिति इंडोनेशिया की हो गई है. ऑक्सीजन की कमी है, बेड्स नहीं मिल रहे हैं और संक्रमण लगातार फैल रहा है.
मृतक के घरवालों का आरोप है कि उनसे रिश्वत मांगी गई थी. मेडिकल कॉलेज ने इस आरोप को ग़लत बताया है.
मध्य प्रदेश सरकार ने 21 जून को 17 लाख से ज़्यादा लोगों को कोविड-19 का टीका लगाने का दावा किया था लेकिन वैक्सीन लगवाने वालों की लिस्ट में शामिल कई लोगों की शिकायत है कि उन्हें टीका नहीं लगा है.
ऑस्ट्रेलिया, ब्रिटेन, रूस समेत अब इस वेरिएंट का ख़तरा अब दुनिया के 85 देशों में धीरे धीरे बढ़ रहा है. जानिए किन देशों में इसकी वजह से पाबांदियाँ दोबारा से लगानी पड़ रही हैं.
ओहायो में ट्रंप की रैली कोरोना वायरस की लैब लीक थ्योरी पर केंद्रित दिखी. ट्रंप की इस थ्योरी को पहले अमेरिका के वैज्ञानिकों ने ही ख़ारिज कर दिया था. लेकिन अब इस थ्योरी की जाँच नई सरकार करा रही है.
रिसर्च बताती है कि कोरोना के दौर में बीमारी से ठीक हुए हर 10 में से 3 मरीज़ को नींद से जुड़ी दिक़्क़तों का सामना करना पड़ रहा है.
मेघालय हाई कोर्ट ने बीते दिनों उस आदेश पर रोक लगा दी जिसमें कुछ ज़िलों में दुकानदारों, टैक्सी और ऑटो चलाने वालों के लिए वैक्सीन लगाना अनिवार्य कर दिया गया था. दूसरे कई राज्यों में भी ये मुद्दा चर्चा में है.
दिल्ली में कोविड-19 संक्रमण की दूसरी लहर के दौरान 'ऑक्सीजन डिमांड' को लेकर दिल्ली में सरकार चला रही आम आदमी पार्टी और भारतीय जनता पार्टी के बीच तकरार जारी है.
सबसे ज़्यादा दिनों तक संक्रमित रहने का ‘रिकॉर्ड’.
सेंट पीटर्सबर्ग में जुटे हैं फुटबॉल प्रशंसक
मांग में कमी आने से छोटे दुकानदारों की हालत ख़राब
भारत में कोरोना वायरस की दूसरी लहर का असर कम होने के साथ ही तीसरी लहर की आशंका भी जताई जा रही है. इसे लेकर अभी से सतर्कता बरतने की सलाह दी जा रही है.
उत्तर पूर्व भारत के बौद्ध मठ भी संक्रमण की चपेट में आ गए.
21 जून को भारत में 88 लाख से ज़्यादा लोगों का टीकाकरण कर एक नया 'रिकॉर्ड' बना है. लेकिन विपक्ष उन पर वैक्सीन की 'जमाखोरी' का आरोप लगा रहा है. आँकड़ों से समझिए ये कैसे हुआ?
रेणु ने अप्रैल में अपने पति को खो दिया है, दो छोटे बच्चे हैं, वे अपनी चिंताओं, डर और जीवन में अकेलेपन के अंधेरे के बारे में बता रही हैं.
भारत में चिंता बढ़ाने वाला डेल्टा वेरियंट अब ब्रिटेन में हर दिन कर रहा है सैकड़ों लोगों को संक्रमित.
कोरोना का डेल्टा वैरिएंट भारत समेत दुनिया के 80 देशों में फैला है. वहीं डेल्टा + वैरिएंट अभी दुनिया के कुल 9 देशों में मिला है.
कोरोना से ठीक होने वाले मरीज़ आजकल नींद न आने की शिकायत कर रहे हैं. इसके कई दुष्प्रभाव हैं- याददाश्त घटना, फ़ैसले लेने की क्षमता कम होना, संक्रमण और मोटापा बढ़ना. इन ख़तरों को नज़रअंदाज़ ना करें.
विशेषज्ञों का मानना है कि पिछली ग़लतियों को दोहराया गया, तो वो तीसरी लहर के जल्दी आने का कारण बन सकती हैं.
महाराष्ट्र में डेल्टा प्लस वेरिएंट से संक्रमण के मामलों को देखते हुए जानकार कोरोना की तीसरी लहर की आशंका जता रहे हैं. क्या है ये वायरस और ये आया कहाँ से है.
भारत में पिछले पाँच महीने से चल रहे टीकाकरण अभियान में अप्रैल में सबसे ज़्यादा 8.81 करोड़ टीके लगे थे. जून में 12 करोड़ टीके लगने की संभावना है.
प्रधानमंत्री नरेंद्र मोदी ने 21 जून से देश में सभी लोगों को मुफ़्त वैक्सीन देने की घोषणा की थी. इसी के तहत सोमवार को 84 लाख टीके लगाए गए. राज्यों में कैसा रहा हाल, पढ़िए हमारे सहयोगी संवाददाताओं का ब्योरा.
कई देशों में वैक्सीन की कमी की ख़बरों के बीच भारत इस साल के आख़िर तक अपने नागरिकों को दो नई वैक्सीन देने वाला है.
ब्रिटेन में ताज़ा मामलों में से 90% से ज़्यादा मामले डेल्टा वेरिएंट के हैं. संक्रमण के मामले अब बढ़ रहे हैं.
नासिक के अरविंद सोनार ने दावा किया है कि वैक्सीन की दो डोज़ लगाने के बाद उनका शरीर चुंबक की तरह काम कर रहा है. मगर जानकार इसे फ़र्ज़ी बता रहे हैं.
कोरोना वायरस ख़ुद को बार-बार बदल रहा है जिससे अब तक यह लगातार ज़्यादा संक्रामक और घातक हुआ है. आने वाले समय को लेकर क्या है वैज्ञानिकों की राय?
देश में 25 करोड़ से ज़्यादा टीके लग चुके हैं लेकिन किसी ज़िले में 3 प्रतिशत तो कहीं 53 प्रतिशत आबादी को टीके लगे हैं.
कोरोना वैक्सीन लेने के बाद उसके असर को लेकर तमाम तरह की बातों का सच एक्सपर्ट से जानिए.
अमीर देशों के पास वैक्सीन का भंडार वहीं तरस रहे हैं ग़रीब मुल्क, कब मिलेगी ग़रीब देशों को पर्याप्त वैक्सीन
कोरोना संक्रमित लोगों में डायबिटीज़ के मामले दिख रहे हैं. विशेषज्ञों का कहना है कि उन लोगों में भी डायबिटीज़ देखने को मिला है जिनमें यह पहले से नहीं था.
उत्तर प्रदेश के बनारस हिंदू विश्वविद्यालय के प्रोफ़ेसरों ने शोध में पाया है कि कोरोना संक्रमण से ठीक हुए लोगों में वैक्सीन की एक डोज़ ही पर्याप्त है. क्या है इसका वैज्ञानिक आधार और क्या कहते हैं जानकार?
तंबाकू निषेध दिवस पर धूम्रपान करने वालों को स्वास्थ्य मंत्री ने किया आगाह.
कोरोना के बाद बच्चों में एक नई बीमारी की पुष्टि हुई है जिसे एमआईएस-सी कहा जा रहा है. कैसे करें इसकी पहचान? और क्या हैं इसके ख़तरे?
पहले तो ब्लैक फ़ंगस और व्हाइट फ़ंगस के मामले ही सामने आए थे लेकिन सोमवार को यलो फ़ंगस का एक मामला आने के बाद लोगों में डर और बढ़ गया है.
कोरोना से ठीक होने वाले मरीज़ों में दिल संबंधी कौन सी दिक़्क़त कब आ सकती है, किन लोगों को ज़्यादा ख़्याल रखने की ज़रूरत है. कैसे रखें ख़्याल. जानिए देश के जाने माने डॉक्टरों की राय.
भारत ने अपनी तीन फीसदी आबादी का टीकाकरण कर दिया है. लेकिन वैक्सीन की पूरी ख़ुराक लेने के बाद भी होने वाले संक्रमण के मामले बढ़ते हुए दिख रहे.
कोविड महामारी सेक्स के लिए बहुत ख़राब साबित हुई है. लेकिन क्या लोग पुराने रिश्तों की तरफ़ वापस जा पाएंगे या फिर ये असर लंबे समय के लिए है?
उत्तर प्रदेश में नदी किनारे लाशें दफ़नाने के बारे में प्रशासन का कहना है कि ऐसा पहले भी होता रहा है. पर लोगों का कहना है कि ऐसा मजबूरी में किया जा रहा है.
कोरोना से बचाव के लिए 18 साल से 44 साल के लोगों का टीकाकरण 1 मई से शुरू होगा जिसके लिए रजिस्ट्रेशन 28 अप्रैल से शुरू हो रहा है.
वॉट्सऐप समेत दूसरे मैसेजिंग ऐप पर संदेश फैलाया जा रहा है कि पीरियड से पाँच दिन पहले और पाँच दिन बाद वैक्सीन न लें.
भारत में कोरोना का नया वैरिएंट क्या महामारी की दूसरी लहर को कहीं ज़्यादा ख़तरनाक बना रहा है? क्या यह दुनिया भर में फैल रहा है और क्या यह वैश्विक ख़तरा बन चुका है?
बुख़ार कम ही नहीं हो रहा? बच्चों और नौजवानों को इस बार ज़्यादा कोरोना हो रहा है? क्या आप भी ये सब रोज़ सुन रहे हैं. जानिए इन सवालों में कितनी सच्चाई है?
भारत में चौथी कोरोना वैक्सीन मॉडर्ना को भी इस्तेमाल की मंज़ूरी मिल गई है.
कुछ लोगों का मानना है कि नया 'डेल्टा प्लस' वेरिएंट कोरोना वैक्सीन पर भी भारी पड़ सकता है.
एडवर्स इफ़ेक्ट फ़ॉलोइंग इम्यूनाइज़ेशन (AEFI) क्या है और यह कितनी सामान्य या असामान्य बात है.
कोरोना के 85% मरीज़ों में तीन मुख्य लक्षणों में से कम से कम एक लक्षण देखा जाता है. कैसे बच सकते हैं कोरोना से, जानिए.
वैक्सीन के साइड-इफ़ेक्ट, एलर्जी और इसके असर से जुड़े तमाम सवालों का जवाब जानिए.
कोरोना वैक्सीन कैसे इस महामारी को हराने में हमारी मदद कर सकती है? ऐसे तमाम सवालों के जवाब, पढ़िए इस रिपोर्ट में
एक साल पहले देशभर में लॉकडाउन लगाने को लेकर क्या मोदी सरकार के मंत्रालयों और राज्य सरकारों के बीच सलाह-मशविरा किया गया था?
कोरोना वायरस के एक नए रूप से ब्रिटेन में अचानक मामले बढ़ गए हैं. वायरस के इस नए प्रकार के बारे में अब तक क्या कुछ पता है?
ब्रिटेन में कोरोना वायरस के एक नए वैरिएंट यानी अलग तरह के लग रहे एक वायरस से बहुत ज़्यादा लोग बीमार पड़ रहे हैं.
क्रिसमस और नए साल का जश्न इस बार पहले जैसा नहीं होगा. कोरोना वायरस ने सब कुछ बदलकर रख दिया है.
भारतीय स्वास्थ्य मंत्रालय ने कोरोना वैक्सीन से जुड़े कई अहम सवालों का जवाब दिया है. मंत्रालय ने कहा है कि कोरोना का टीका लगवाना ऐच्छिक होगा.
कोरोना वायरस को लेकर शुरुआत में अलग-अलग तरह की बातें कही जा रही थीं और कुछ लोग इसे महज़ नजले की एक किस्म बताकर खारिज कर रहे थे.
सदियों से इंसान और चमगादड़ प्रकृति में सहअस्तित्व में रहते आए हैं. उनका अस्तित्व पारिस्थितिकी तंत्र के लिए ज़रूरी है.
बिहार में हो रही चुनावी रैलियों में बड़ी संख्या में लोग शामिल हो रहे हैं. इन रैलियों में सोशल डिस्टेन्सिंग के नियमों का पालन नहीं किया जा रहा है.
नक्शे में देखिए दुनिया भर में कोहराम मचाने वाले कोरोना वायरस के मरीज़ कहाँ-कहाँ और कितनी संख्या में हैं.
चीन के बाद दक्षिण कोरिया में कोरोना वायरस केसबसे अधिक मामले पाए गए हैं.
चीन की सरकार कुछ चुनिंदा क्षेत्रों में काम करने वालों को जुलाई से वो कोरोना वैक्सीन दे रही है, जिस पर अभी पूरी तरह से मुहर नहीं लगी है.
31 अगस्त को भारत की जीडीपी का डेटा आने वाला है और कहा जा रहा है कि इस बार डेटा माइनस में आएगा. भारत का यह संकट बहुत ही गहरा है और अभी कोई उम्मीद नज़र नहीं आ रही.
कोरोना महामारी से जुड़े हर उन सवालों के जवाब जिससे आपको इस महामारी से बचने में मदद मिलेगी.
सोशल मीडिया पर लहसुन खाना और गर्म पानी से नहाने को कोरोना वायरस के उपचार के तौर पर बताया जा रहा है, ये बातें कितनी सही हैं?
द्वितीय विश्व युद्ध में जर्मनी के सरेंडर करने की घटना को पूरे यूरोप में वीडे यानी 'विक्ट्री ऑफ़ यूरोप डे' के तौर पर मनाया जाता है. इस बार भी जश्न मनाया गया लेकिन तरीका बिल्कुल अलग था.
लॉकडाउन खुलने के बाद या फिर कोरोना संकट के टलने के बाद ये मज़दूर वापस काम की तलाश में शहर लौटेंगे?
संदीप यादव नोयडा में मसाला बेचते थे. अचानक लॉकडाउन के बाद उन्हें बोरिया बिस्तर लेकर नौ महीने की गर्भवती पत्नी के साथ बिहार जाना पड़ा.
वियाग्रा किसी और बीमारी को ठीक करने के लिए बनी थी लेकिन काम किसी और समस्या में आ रही है.
कोरोना वायरस की पहली वैक्सीन को लेकर बहुत बड़ा दावा किया गया है. ये वैक्सीन दुनिया की बड़ी दवा कंपनी फ़ाइज़र और बायोनटैक ने बनाई है. इसे छह देशों के हज़ारों लोगों पर टेस्ट किया जा चुका है.
भारत में लॉकडाउन शुरू होने के बाद से शहरों से मज़दूरों का पलायन जारी है.
मुंबई के एक अस्पताल में कोरोना से संक्रमित मांओं ने 100 से ज़्यादा बच्चों को जन्म दिया है.
भारत सरकार ने 'आरोग्य सेतु' मोबाइल ऐप के सोर्स कोड को सार्वजनिक करने की घोषणा की है जिसके बाद इस ऐप की जाँच-परख कर पाना संभव होगा.
अधिक वजन वाले लोगों को अधिक ऑक्सिजन की ज़रूरत होती है और कोरोना से सबसे पहले फेफड़ा ही संक्रमित हो रहा है.
हर मरीज़ की जान बचाने की कोशिश करना डॉक्टर का कर्तव्य है लेकिन कोरोना के दौर में डॉक्टर बड़ी दुविधा का सामना कर रहे हैं.
सपने पूरे करने दुबई गए प्रवासी कामगार कोरोना वायरस के दौर में किस संकट से गुज़र रहे हैं.
शुक्रवार को भारतीय शेयर मार्केट औंधे मुंह गिरा. बाज़ार खुलते ही निवेशकों को 4 लाख करोड़ रुपए का घाटा हुआ है.
अमरीका और भारत पिछले तीन दशक से एक संयुक्त वैक्सीन डिवेलपमेंट प्रोग्राम चला रहे हैं. इस प्रोग्राम को अंतरराष्ट्रीय मान्यता हासिल है.
लॉकडाउन की वजह से अधिकतर इलाकों में दुकानें पूरी तरह बंद हैं और सिर्फ़ ज़रूरत का सामान ही मिल रहा है.
कुछ अमरीकी लोगों ने इस क्रूज़ छोड़कर जाने से इनकार कर दिया है. कम से कम 40 अमरीकी नागरिक कोरोना वायरस से संक्रमित हैं.
चीन में कोरोना पर क़ाबू करने के दावे के बीच तस्वीर का एक दूसरा पक्ष भी है.
कोरोना के आतंक के बीच कोलकाता में अब लोगों को अपनी रोज़ी-रोटी छिनने का डर सताने लगा है.
एक घर से तीन दिन में केवल एक व्यक्ति ही ज़रूरत का सामान लेने बाहर जा सकता है.
स्वास्थ्य मंत्रालय के अनुसार एक व्यक्ति दिल्ली में और एक तेलंगाना में कोरोना वायरस से संक्रमित पाया गया है.
ऐसे समय जब प्लाज़्मा देने से लोग कतरा रहे हैं, गुजरात की सुमिति ने अपना प्लाज़्मा डोनेट किया है.
आयुष मंत्रालय ने कोरोना वायरस के बारे में दी थी सलाह. मगर क्या वाकई होम्योपैथी कोरोना से लड़ने में कारगर है?
भारत में कोरोना वायरस की स्थिति क्या है और इससे निपटने के इंतज़ाम क्या हैं?
चिकन खाने वालों में कोरोना वायरस का डर आज का कार्टून.
चीन के राष्ट्रपति ने माना है कि चीन के गठन के बाद से ये सबसे बड़ी महामारी है. शी जिनपिंग की बैठक में एक लाख 70 हज़ार अधिकारी शामिल हुए.
एक देश के एक शहर से निकला एक वायरस अब सौ से ज़्यादा देशों तक पैर फैला चुका है. इस कोरोना वायरस को नाम दिया गया है कोविड-19 और अब दुनिया का हर देश इसे मात देने की कोशिश में जुटा है.
हैदराबाद में एक बायोलॉजी रिसर्च इंस्टीट्यूट को सीवर के पानी में कोरोना वायरस मिला है. इससे क्या पता चलता है?
इन दिनों अक्सर लोगों को किसी बात पर ध्यान रखने में परेशानी आ रही है. विशेषज्ञों का कहना है कि कोविड-19 ने लोगों की वर्किंग मेमरी को लचर बना दिया है.
कोरोना वायरस की वजह से जारी लॉकडाउन में जो जहां था, वहीं फंसा है लेकिन इस कपल के लिए ये कुछ ख़ास साबित हो रहा है.
ये कुछ ऐसी टिप्स हैं, जो कोरोना वायरस के इस समय में आपके लिए फ़ायदे की साबित हो सकती हैं.
कोरोना वायरस को लेकर कई बातें जानना ज़रूरी है, पढ़िए सारी रिपोर्ट्स एक जगह.
कुल लोगों की माने तो क्वारंटीन में रहना किसी जेल में रहने से कम प्रताड़ना झेलने वाला नहीं है.
लॉकडाउन के वीराने में राजधानी में सड़क पर घूमती एक रिपोर्टर की डायरी के कुछ पन्ने.
ब्रिटेन लॉकडाउन में छूट देने की तैयारी कर रहा है और वो इसके लिए नियम बना रहा है. क्या इन नियमों से भारत कुछ सीख सकता है.
कोरोना वायरस के संक्रमण को फैलने से रोकने के लिए ईरान ने उठाया क़दम, इस वक्त की पांच बड़ी ख़बरें.
आइसोलेशन परिवार के साथ अधिक वक़्च बिताने का मौक़ा हो या परिवार की सुरक्षा के लिए उससे दूर रहने का वक़्त- ये रिश्तों को बेहतर करने का मौक़ा ज़रूर हो सकता है.
लॉकडाउन में बंद पड़ी घरेलू विमान सेवाएँ 25 मई से शुरू होंगी.
यहां जानिए कोरोना वायरस को लेकर अपने सारे सवालों के जवाब.
कोयला खादानों, बिजली और एविशन सेक्टर में बड़े बदलावों का ऐलान किया गया है.
एक सदी पहले भी दुनिया इसी तरह से संकट में थी और तब भी ऐसी ही ग़लतियां की जा रही थीं. क्या दुनिया ने कोई सबक़ नहीं लिया?
लॉकडाउन के दौरान अप्रैल और मई में एंटीबायोटिक दवाएं कम ख़रीदी गई हैं. 
कोरोना वायरस के ख़तरे से बचने के लिए इन बातों पर खास ध्यान दें.
कोरोना वायरस के कारण अब तक पाँच हज़ार से ज़्यादा लोगों की मौत हो चुकी है.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
International
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
Science and Technology
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
विवादित किताब सैटेनिक वर्सेज़ के लेखक सलमान रुश्दी को ईरान के सर्वोच्च नेता अयातुल्लाह ख़मेनेई के 'जान से मारने का फ़तवा' देने के बाद से बीते तीन दशकों से जान से मारने की धमकियां मिलती रहीं थी.
उमर अब्दुल्लाह ने आरोप लगाया है कि जस्टिस एनवी रमन्ना ने अनुच्छेद 370 को रद्द करने के ख़िलाफ़ दायर याचिकाओं को अनिश्चितकाल के लिए टाल दिया.
नसीम शाह ने अपने पहले ओवर में जहां भारतीय प्रशंसकों के ख़ेमे में मायूसी ला दी, वहीं अपने आख़िरी ओवर में खेल प्रेमियों को दाद देने पर मजबूर कर दिया.
भारत के सामने 148 रन की चुनौती पेश करने वाली पाकिस्तान टीम मैच के आखिरी ओवर तक संघर्ष में बनी रही. उसने रोहित शर्मा की टीम की दिक्कतों को निशाने पर लिया.
भारत ने रविवार को खेले गए एशिया कप के रोमांचक मैच में पाकिस्तान को पांच विकेट से हराया. नाबाद 33 रन बनाने और तीन विकेट लेने वाले हार्दिक पांड्या मैन ऑफ़ द मैच चुने गए.
रविवार को कुछ ही सेकेंड में नोएडा की चर्चित दो बहुमंजिला इमारतें धराशायी हो गईं. दोपहर के ठीक ढाई बजे इन ट्विन टॉवर को विस्फोटकों से उड़ा दिया गया और इन बहुमंजिला इमारतों की जगह था मलबा और धुआं.
सियाचिन ग्लेशियर को सिर्फ इसलिए घातक नहीं माना जाता है कि यहां की ढलानों और घाटियों में बड़ी तादाद में दोनों देशों के सैनिक आमने-सामने हैं बल्कि इसलिए भी कि यहां की जलवायु और दुर्गम इलाके जानलेवा हैं.
पिछले 450 साल में समाज और कॉफी दोनों काफी आगे बढ़े हैं. लेकिन एक चीज नहीं बदली है और वह है कॉफी की लोकप्रियता.
ट्विन टावर गिराने के लिए क़रीब 3,700 किलोग्राम विस्फोटक का इस्तेमाल किया गया.
बीजेपी नेता और टिक टॉक स्टार सोनाली फोगाट की मौत से जुड़ी रोज़ाना नई जानकारियां सामने आ रही हैं. शनिवार को गोवा पुलिस ने दावा किया कि फोगाट को उनकी मौत से कुछ घंटे पहले 'मेथामफेटामाइन' नाम की एक ड्रग दी गई थी.
"मैं अब कहीं ज़्यादा मां की तरह होता जा रहा हूं और इन दिनों तुम पिता की तरह होती जा रही हो."
उत्तर प्रदेश के संभल ज़िले के इस मामले में संबंधित थाना इंचार्ज को सस्पेंड कर दिया गया है. गांव में पीड़ित परिवार के घर पर पुलिस तैनात की गई है.
भारत और पाकिस्तान एशिया कप क्रिकेट टूर्नामेंट में जब आज आमने-सामने होंगे तो एक अलग ही रोमांच होगा.
भारत-पाकिस्तान के ये मैच याद हैं आपको जिसमें रोमांच अपने चरम पर था. आज फिर दोनों टीमें एक बार फिर सामने हैं.
अभिनेता अर्जुन कपूर का कहना है कि हरेक का एक नज़रिया होता है लेकिन इसे दूसरों पर थोपना नहीं चाहिए.
एपेक्स (32 मंजिली) और शीआन (30 मंजिला) जुड़वां टावर भारतीय राजधानी में सबसे ऊंचे टावर थे. ये टावर कुतुब मीनार से भी ऊंचे थे.
मीडिया रिपोर्ट्स के मुताबिक चुनाव आयोग ने झारखंड के राज्यपाल को बंद लिफाफे में एक चिट्ठी भेजी है, इसके बाद से हेमंत सोरेन की मुख्यमंत्री की कुर्सी को लेकर कयासों का दौर जारी है.
पाकिस्तान में बाढ़ से पैदा हुए हालात, इमरान ख़ान पर अदालत की अवमानना के मामले में सुनवाई और शहबाज़ शरीफ़ के इसराइल दौरे पर क्या हुआ? पढ़ें उर्दू प्रेस रिव्यू.
पिछले साल जब भारतीय टीम शारजाह में पाकिस्तान के हाथों टी20 वर्ल्ड कप में मैच हार गई थी तो कुछ लोग नफ़रत में इतने डूब गए थे कि भारतीय तेज़ गेंदबाज़ मोहम्मद शमी को 'देशद्रोही' तक कह डाला था लेकिन इस तस्वीर का एक दूसरा पहलू भी है जो बेहद ख़ूबसूरत है.
इस साल गर्मियों में भारत, ब्रिटेन, अमेरिका और जापान समेत कई देशों में तापमान ने पुराने सारे रिकॉर्ड तोड़ दिए. कई देश अचानक हुई भारी बारिश और बाढ़ से भी परेशान हुए. इस बीच चीन, यूएई और अमेरिका जैसे कई देश सूखाग्रस्त इलाकों में कृत्रिम बारिश कराने की कोशिश में जुटे हैं. कुछ वैज्ञानिक धरती का तापमान कम करने की तरकीब तलाश रहे हैं, लेकिन क्या मौसम को काबू करना संभव है?
हाल ही में राहुल रामागुंडम की लिखी जॉर्ज फर्नांडिस की जीवनी प्रकाशित हुई है 'द लाइफ़ एंड टाइम्स ऑफ़ जॉर्ज फर्नांडिस' जिसमें उन्होंने एक श्रमिक नेता से रक्षा मंत्री तक पहुंचने के जॉर्ज के सफर को दिलचस्प ढंग से बयान किया है. विवेचना में रेहान फ़ज़ल नज़र डाल रहे हैं जॉर्ज फर्नांडिस के संघर्षपूर्ण जीवन पर.
सुनिए भारत-पाकिस्तान की दो टांसवुमेन नाज़ जोशी और अलीना ख़ान की बातचीत.
देश-दुनिया की बड़ी ख़बरें और उनका विश्लेषण करता समसामयिक विषयों का दैनिक कार्यक्रम.
बातें उन मुश्किलों की जो हमें किसी के साथ बांटने नहीं दी जातीं.
भारतीय भाषाओं में लिखी ऐसी चुनिंदा कहानियां जो अपने आप में बेमिसाल हैं, जो हमारी और आपकी ज़िंदगी में झांकती हैं और सोचने को मजबूर भी करती हैं. सुनिए रूपा झा से
पाकिस्तान में बाढ़ से एक हज़ार से अधिक लोगों की मौत हो चुकी है. देखिए पाकिस्तान के वरिष्ठ पत्रकार वुसअतुल्लाह ख़ान की ख़ास टिप्पणी.
इस रविवार को सिर्फ़ 12 सेकेंड में नोएडा की दो बहुमंजिला इमारतें धराशायी हो जाएंगी. एपेक्स और केएन नामक टावर को सुपरटेक बिल्डर ने बनाया था.
बीबीसी हिन्दी के लिए नयनदीप रक्षित ने अर्जुन कपूर से ख़ास बातचीत है. इस मौके पर अर्जुन कपूर ने सोशल मीडिया ट्रोलिंग को लेकर ख़ुलकर अपनी बात रखी है.
ब्रिटेन की राजनीति पर बीबीसी संवाददाता ज़ुबैर अहमद ने लेबर पार्टी के सांसद वीरेंद्र शर्मा के साथ ख़ास बातचीत की.
चार सालों तक चला प्रथम विश्व युद्ध हालांकि भारत में नहीं लड़ा गया था, भारत की ओर से 11 लाख सैनिकों ने इसमें भाग लिया था जिसमें 74,000 सैनिकों ने अपने प्राणों की आहुति दी.
सत्ता हाथ से फिसलने के बाद उनकी मुश्किलें बढ़ती नज़र आ रही हैं. क्या इमरान इन मुश्किलों से आगे बढ़ पाएंगे?
एक बड़ी ऑनलाइन कम्युनिटी पर गुप्त तरीक़े से बिना सहमति के महिलाओं की हज़ारों तस्वीरें और वीडियो शेयर किए जा रहे हैं और ख़रीदे-बेचे जा रहे हैं.
दुबई में रहने वाले भारत और पाकिस्तान के कई लोग साथ में काम करते हैं और साथ में ही ये मैच भी देखने वाले हैं. ऐसे की कुछ लोगों के साथ बीबीसी ने बातचीत की है. देखिए वीडियो.
झारखंड के हज़ारीबाग की रहने वाली आकांक्षा कुमारी अंडरग्राउंड माइनिंग करने वाले भारत की पहली महिला इंजीनियर कही जाती हैं.
मध्य प्रदेश में छिंदवाड़ा के हरदुआ गांव में ग्रामीणों ने कुएं से दहाड़ने की आवाज़ सुनी तो पहले कुछ समझ नहीं आया. क़रीब जाकर देखा तो कुएं में बाघ मौजूद था.
गुजरात के चर्चित बिलकिस बानों गैंगरेप के दोषियों को 15 अगस्त के दिन रिहा कर दिया गया. इस रिहाई पर अब सवाल उठ रहे हैं. सुप्रीम कोर्ट ने गुजरात और केंद्र सरकार को नोटिस जारी किया है.
उम्रकैद की सज़ा काट रहे 11 दोषियों को छोड़ने के गुजरात सरकार के फ़ैसले की देशभर में आलोचना हो रही है. लेकिन बीजेपी इस पर कुछ नहीं बोल रही. क्या इस मामले का कुछ सियासी कनेक्शन भी है?
नेपाल के जो गोरखा भारतीय सेना में जाने के लिए सालों से तैयारी कर रहे थे वे अब अग्निपथ के कारण नाराज़ है. जानिए, एक ट्रेनिंग सेंटर पर 20-21 साल के दर्जनों गोरखाओं की जुबां पर क्यों आ रहा था चीन और पाकिस्तान की सेना का नाम.
साल 2021 में ही मीडिया कारोबार में क़दम रखने का एलान करने वाले अडानी समूह ने इस घोषणा से कारोबार जगत को चौंका दिया है. इस 'अधिग्रहण' की पूरी कहानी जानिए.
नेपाल में अग्निपथ योजना को लेकर शेर बहादुर देउबा सरकार घिर गई है. नेपाल की सारी कम्युनिस्ट पार्टियों का कहना है कि अग्निपथ योजना के मौजूदा स्वरूप को किसी भी हाल में स्वीकार नहीं किया जा सकता है.
केंद्रीय मंत्री हरदीप पुरी के बयान और उस पर केंद्र सरकार के स्पष्टीकरण के बाद भारत में रोहिंग्या लोगों का मुद्दा एक बार फिर चर्चा में है. दिल्ली में रोहिंग्या किस हाल में ज़िंदगी गुज़ार रहे हैं. पढ़िए ग्राउंड रिपोर्ट.
ब्रिटेन की कंज़र्वेटिव पार्टी नए नेता का चुनाव कर रही है. पद के आख़िरी दो उम्मीदवारों में से एक हैं भारतीय मूल के ऋषि सुनक. क्या ब्रिटेन इतिहास रचने के लिए तैयार है?
जम्मू कश्मीर में नई मतदाता सूची, नए परिसीमन और चुनावों को लेकर क्या चर्चा हो रही है? चुनाव के मुद्दे पर कौन क्या कह रहा है?
पाकिस्तान में आसमान छूती महंगाई से लोगों का बुरा हाल है. आम लोग अपने खर्चों में लगातार कटौती कर रहे हैं लेकिन घर का बजट संभालना बेहद मुश्किल हो रहा है.
माना जाता है कि कस्तूरबा गांधी निरक्षर थीं, फिर उनके पड़पोते तुषार गांधी इस डायरी को कस्तूरबा गांधी की डायरी क्यों मान रहे हैं, पढ़िए इस रिपोर्ट में.
भारत में पहले में भी कई पदयात्राएं निकाली गईं हैं. राहुल गांधी की भारत जोड़ो यात्रा उनसे कितनी मेल खाती है या कितनी जुदा होगी- पढ़िए इस रिपोर्ट में.
भारतीय सेना में 'अग्निपथ' से नाराज़ इस परिवार का कहना है कि यह योजना नेपाली गोरखाओं की शहादत के ख़िलाफ़ है.
3 दिसंबर 2018 को रजनी के पति इंस्पेक्टर सुबोध कुमार सिंह की बुलंदशहर में कथित तौर पर गौरक्षकों भीड़ ने हत्या कर दी थी. एक झटके में रजनी और उनके दोनों बच्चों की ज़िंदगी बदल गई थी. अब किस हाल में है परिवार. एक्सक्लूसिव रिपोर्ट पढ़िए.
कहानी दो ऐसी महिला क्रिकेटरों की जो दो अलग-अलग देशों में पली-बढ़ीं लेकिन एक जैसी चुनौतियों का सामना किया.
मिथिलांचल के मखाने को जियोग्राफ़िकल इंडिकेशंस टैग मिला है. जीआई टैग मिलने से मखाना किसानों को क्या फायदा मिलेगा. पढ़िए इस रिपोर्ट में.
रिवेंज पोर्न की जैसे एक नई दुनिया शुरू हो गई है, जहां निजी जानकारियां बिना अनुमति के साझा की जा रही हैं.
7 सितंबर को ब्राज़ील की आज़ादी के 200 साल पूरे हो रहे हैं. फार्मेल्डिहाइड से भरे सोने के एक फ्लास्क में रखे सम्राट डॉम पेड्रो प्रथम के इस दिल को एक सैन्य विमान के ज़रिए ब्राज़ील लाया गया.
2017 में सुप्रीम कोर्ट ने तीन तलाक़ को असंवैधानिक क़रार दिया था. मगर पांच साल बाद कई ऐसी महिलाएँ हैं जिन्हें मालूम नहीं कि उनकी शादी क़ायम है या वो तलाक़शुदा हैं.
एमक्यू-9बी ड्रोन 35 घंटे से अधिक समय तक हवा में रहने में सक्षम हैं और चार हैलफ़ायर मिसाइल और करीब 450 किलोग्राम बम ले जा सकते हैं.
अमेरिकी प्रतिनिधि सभा की स्पीकर नैन्सी पेलोसी के ताइवान दौरे के बाद से चीन और अमेरिका के रिश्ते सबसे ख़राब दौर में पहुंच गए हैं. आगे क्या हो सकता है, पढ़िए
बीबीसी ने इनमें से कुछ गवाहों से बात करने की कोशिश की. कई लोगों ने बात करने से मना कर दिया, तो कुछ ने नाम न ज़ाहिर करने की शर्त पर बात की.
कांग्रेस पार्टी के वरिष्ठ नेता ग़ुलाम नबी आज़ाद ने पार्टी से इस्तीफ़ा दे दिया है. उन्होंने अपनी चिट्ठी में पार्टी की संस्कृति और बीते सालों में लिए गए फ़ैसलों पर काफ़ी आलोचनात्मक टिप्पणी की है. पढ़िए उन्होंने सोनिया गांधी और राहुल गांधी के बारे में क्या लिखा है.
बीते शुक्रवार को बीबीसी ने जम्मू-कश्मीर के उप-राज्यपाल मनोज सिन्हा से एक इंटरव्यू के दौरान यह सवाल किया था कि आख़िर मीरवायज़ उमर फ़ारूक़ अब तक नज़रबंद क्यों हैं? उसके बाद ये संभावना जताई जा रही है.
अशोक गहलोत को कांग्रेस का अध्यक्ष बनाए जाने के कयासों के बीच राजस्थान में राजनीति तेज़ हो गई है.
दुबई में अब तक के सबसे महंगे घर का सौदा सुर्खियों में है. पढ़ें, दिल्ली से छपने वाले अख़बारों की सुर्खियां.
असम सरकार ने मदरसों और मस्जिदों के इमामों को लेकर नए दिशानिर्देश जारी किए हैं. मदरसों की 'मास्टर डायरेक्टरी' बनाने की तैयारी की जा रही हैं. हिमंत सरमा के बयान के बाद गरमाया ये मामला क्या है?
नेपाल के बुटवल में आज से नेपाली गोरखाओं के लिए अग्निपथ के तहत भर्ती रैली का आयोजन शुरू होना था लेकिन नेपाल की सरकार ने आख़िरी समय तक अनुमति नहीं दी.
एक रिपोर्ट के अनुसार आरएसएस ने ही नितिन गडकरी की बयानबाज़ी से परेशान होकर बीजेपी को उन्हें हटाने का सुझाव दिया था. अख़बारों की समीक्षा.
गोवा पुलिस ने सोनाली फोगाट की मौत के मामले में अब हत्या की धारा जोड़ी हैं.
बीजेपी ने एक बार फिर लगभग चौंकाते हुए योगी आदित्यनाथ के मंत्री भूपेंद्र सिंह चौधरी को उत्तर प्रदेश बीजेपी का अध्यक्ष बनाया है. उन्हें प्रदेश का कमान देने के पीछे क्या वजह बता रहे हैं जानकार?
क्या भारत के लिए ये एक सुनहरा मौक़ा हो सकता है दुनिया की एक बड़ी ट्रेड पावर से जुड़ने का?
यूक्रेन बुधवार को अपनी आज़ादी की सालगिरह मना रहा था और इसी दिन रूस के हमले को भी छह महीने पूरे हुए हैं.
इस साल मई में सरकारी मीडिया के प्रकाशन 'ग्लोबल टाइम्स' ने जब बच्चों की किताबों में छपे इन कार्टूनों को 'भद्दा, नस्लीय, अजीब और अश्लील' बताया तो हंगामा मच गया.
म्यांमार के रखाइन प्रांत में उत्पीड़न के शिकार रोहिंग्या पांच साल पहले पलायन कर बांग्लादेश आए थे. इन दौरान रोहिंग्या और बांग्लादेशी लोगों के बीच के रिश्तों में क्या बदलाव आया है.
पिछले दिनों पार्टी में नाचती-कूदती तस्वीर और वीडियो के बाद विवादों में घिरीं फ़िनलैंड की प्रधानमंत्री सना मरीन को पार्टी की कुछ और तस्वीरों को लेकर माफ़ी माँगनी पड़ी है.
लड़ाई में कई सैनिकों की मौत के बाद रूसी सेना नए लोगों की भर्ती के लिए अभियान चला रही है.
रूस की राजधानी मॉस्को के क़रीब एक कार बम धमाके में वहां की मशहूर पत्रकार दुगिना की मौत हो गई है. लेकिन उस कार में उनके पिता बैठने वाले थे. रूसी इतिहास में रास्पुतिन वो व्यक्ति थे जिनके प्रभाव में जार निकोलस द्वितीय और उनकी पत्नी थीं. आख़िर क्या है पूरा मामला?
पाकिस्तान में पुलिस ने इमरान ख़ान के ख़िलाफ़ आतंकवाद निरोधी क़ानून के तहत मामला दर्ज कर जाँच शुरू कर दी है. इसके बाद अटकलें हैं कि उन्हें गिरफ़्तार किया जा सकता है.
चीन में शंघाई ,यांग्जी डेल्टा क्षेत्र और दक्षिण पश्चिम चीन के सिचुआन इलाके में पिछले कई हफ्तों से भीषण गर्मी पड़ रही है.
भारतीय उच्चायोग के एक दल और केलिनग्रोव आर्ट गैलरी एंड म्यूजियम के साथ हुए समझौते के बाद इन कलाकृतियों के भारत आने का रास्ता साफ़ हो गया है.
1975 में आई 'दीवार' ने 'ज़ंजीर' से बने अमिताभ बच्चन के एंग्री यंग मैन की छवि को मज़बूती से स्थापित कर दिया. फ़िल्म ना केवल बॉक्स ऑफ़िस पर चली, बल्कि इसे समीक्षकों ने भी जमकर सराहा. 'पिक्चर अभी बाकी है' की 8वीं कड़ी में रेहान फ़ज़ल बता रहे हैं 'दीवार' के बनने की कहानी.
विजय देवरकोंडा इन दिनों अपनी फ़िल्म लाइगर और अपने बयान 'तो करने दो बायकॉट, क्या करेंगे हम. हम तो पिक्चर बनाएंगे' के लिए चर्चा में हैं.
आख़िर बॉलीवुड फ़िल्मों के सफल होने को लेकर इतना संशय क्यों पैदा हो गया है?
1971 में आई 'आनंद' फिल्म में राजेश खन्ना ने जहाँ अपने अभिनय की एक नई बुलंदी को छुआ, वहीं अमिताभ बच्चन के करियर में भी ये फ़िल्म एक मील का पत्थर साबित हुई. 'पिक्चर अभी बाकी है' की 7वीं कड़ी में रेहान फ़ज़ल बता रहे हैं इस फिल्म के बनने की कहानी.
अब इस बहस में फ़िल्म निर्माता अनुराग कश्यप के 'लोगों के पास पैसे नहीं हैं' वाले बयान और 'ऑस्कर' वाले बयान की काफ़ी चर्चा हो रही है.
आइए बात करते हैं ऐसी पांच ख़ास फ़िल्मों की जो विभाजन विभीषिका के कई सुने-अनसुने पहलुओं का मार्मिक चित्रण करती हैं.
बीसियों सफल फ़िल्मों की स्टार राखी इन दिनों क्या कर रही हैं, जानिए उनकी फ़िल्मी यात्रा और मौजूदा ज़िंदगी के बारे में.
वर्ष 1965 में आर के नारायण के उपन्यास पर देवानंद ने अंग्रेज़ी और हिंदी में एक फिल्म बनाई थी गाइड. बाद में इस फिल्म को क्लासिक फिल्म का दर्जा मिला. पिक्चर अभी बाकी है की छठवीं कड़ी में रेहान फ़ज़ल बता रहे हैं गाइड फिल्म के बनने की कहानी.
अगर आप लाल सिंह चड्ढा फ़िल्म देखने को लेकर कंफ्यूज़ हैं तो शायद ये कहानी आपके सवालों के जवाब दे दे, बिना स्पॉयलर के.
दस दिनों की खींचतान के बाद फ़ीफ़ा ने भारतीय फुटबॉल फेडरेशन पर लगाई पाबंदी को कैसे वापस लिया? क्या है ये पूरा मामला? और आख़िर कब पारदर्शी होंगे भारत के खेल संघ?
दोनों देशों की टीमें जब भी मैदान में एक-दूसरे से मुक़ाबिल होती हैं, तो माहौल में ज़बरदस्त गर्मी आ जाती है.
क्रिकेट के मैदान में भारत और पाकिस्तान की प्रतिद्वंद्विता जितनी खिलाड़ियों के बीच दिखती है उससे कहीं ज्यादा उनके समर्थकों के दिलो-दिमाग पर हावी रहती है.
रविवार को एशिया कप में भारत और पाकिस्तान का मुकाबला होने वाला है. दोनों देशों के क्रिकेट फ़ैन्स को इस मैच का बेसब्री से इंतज़ार है. मैच से पहले शाहीन शाह अफ़रीदी और कोहली, पंत जैसे भारतीय खिलाड़ियों के बीच क्या हुआ, पढ़िए.
ये एशिया कप का 15वां सीजन है, पहले ये श्रीलंका में होना था लेकिन वहां चल रही उथल पुथल को देखते हुए इसे संयुक्त अरब अमीरात में स्थानांतरित कर दिया गया, लेकिन इसकी मेज़बानी श्रीलंका ही करेगा.
भारत को अंडर-17 महिला फुटबॉल वर्ल्ड कप की मेज़बानी का मौक़ा मिला था लेकिन फ़ीफ़ा के प्रतिबंध के बाद अब इस पर तलवार लटक गई है.
एशिया कप 2022 का आयोजन 27 अगस्त से 11 सितंबर के बीच संयुक्त अरब अमीरात में हो रहा है. इस टूर्नामेंट के लिए भारतीय चयनकर्ताओं ने 15 सदस्यीय टीम का चयन किया गया है और ब्रेक के बाद विराट कोहली और चोट के बाद केएल राहुल की वापसी हुई है.
इंग्लैंड में लापता हुए पाकिस्तान के ये दोनों मुक्केबाज़ पाकिस्तान की सेना का प्रतिनिधित्व करते हैं. पाकिस्तान ओलंपिक संघ ने बताया है कि राष्ट्रमंडल खेलों के समापन के बाद ये पाकिस्तान नहीं लौटे हैं.
आख़िर अरशद नदीम में ऐसा क्या है कि उन्होंने सभी को अपनी ओर आकर्षित किया हुआ है और हर कोई उनके बारे में ही बात कर रहा है.
भारत के कुछ खिलाड़ियों ने बेहतरीन प्रदर्शन किया लेकिन कुछ स्टार खिलाड़ियों के कमज़ोर प्रदर्शन से खासी निराशा भी हुई.
भारत में इन दिनों टोमेटो फ़्लू की काफ़ी चर्चा हो रही है. अभी तक पूरे देश में 100 से ज़्यादा मामले सामने आए हैं. सबसे अधिक मामले केरल में दर्ज किए गए हैं. क्या होता है टोमेटो फ़्लू?
आप कम-से-कम एक ऐसे व्यक्ति को तो ज़रूर जानते होंगे जिन्हें पूरे कोरोना काल के दौरान कोविड संक्रमण नहीं हुआ है. शायद आप ये सोचते होंगे कि ये महज एक संयोग है लेकिन इसके पीछे और भी वजहें हो सकती हैं. जानिए वो पांच वजहें कौन सी हैं जिससे कई लोग अब तक कोविड संक्रमण से बचे हुए हैं.
अमेरिका, कनाडा में इसकी बिक्री पहले से ही बंद है लेकिन कंपनी ने अब जा कर दुनिया भर में इसकी बिक्री बंद करेगी. कंपनी पर हज़ारों की संख्या में महिलाओं ने केस दर्ज कर रखा है कि इसके बेबी पाउडर से ओवरी कैंसर होता है.
एचआईवी मरीज़ों का आरोप है कि उन्हें मुफ़्त दवाएं नहीं मिल पा रही हैं. वहीं, केंद्र सरकार का कहना है कि दवाइयों का पर्याप्त स्टॉक है.
सैचुरेटेड फैट यानी संतृप्त वसा की वजह से इसे भारत में लोगों के खाने की थाली से बाहर रखा जाने लग गया था, लेकिन एक बार फिर भारतीय व्यंजनों के इस अभिन्न अंग की लोगों की थाली में वापसी हो रही है.
इसरो के पहले स्मॉल सैटेलाइट लॉन्च व्हिकल से छात्राओं की बनाई सेटेलाइट भी हो रही है लॉन्च. इस प्रोजेक्ट से देश के अलग-अलग हिस्सों के 75 सरकारी स्कूलों की छात्राओं को जोड़ा गया है.
जस्टिस यूयू ललित ने भारत के 49वें मुख्य न्यायाधीश के रूप में शनिवार को शपथ ली.
सुप्रीम कोर्ट ने कहा है कि रामदेव को दूसरी आधुनिक दवाओं और इलाज प्रणालियों की आलोचना नहीं करनी चाहिए. पिछले साल मई महीने में रामदेव ने दावा किया था कि एलोपैथी एक "बेवक़ूफ़ विज्ञान" है.
भारत के मुख्य न्यायाधीश एनवी रमन्ना आज रिटायर हो रहे हैं. उनके कार्यकाल के बारे में क्या कहते हैं क़ानूनी जानकार?
बीजेपी ने नूपुर शर्मा के बाद अपने विधायक टी राजा सिंह के ख़िलाफ़ त्वरित कार्रवाई करते हुए उन्हें निलंबित कर दिया है, लेकिन इसकी वजह क्या है?
ये पहली बार नहीं है जब राजा सिंह ने इस तरह की विवादास्पद टिप्पणी की है. वे पहले भी भड़काऊ बयान देते रहे हैं.
ऋषि भारतीय मूल की तीसरी पीढ़ी हैं. उनके दादा-दादी ने भारत के विभाजन से पहले ही पाकिस्तानी पंजाब के गुजरांवाला शहर से ईस्ट अफ्रीका के लिए पलायन किया था.
मीडिया रिपोर्ट्स में कहा जा रहा है कि सोनाली फोगाट कुछ लोगों के साथ गोवा गईं थीं, जहां हार्ट अटैक से उनकी मौत हो गई. सोनाली हरियाणा विधानसभा चुनाव के वक़्त चर्चा में आई थीं. लेकिन उनकी कहानी की कई और परतें हैं.
अमित शाह ने कल तेलुगू सुपरस्टार जूनियर एनटीआर से मुलाक़ात की. इस मुलाक़ात के बाद से ही भारत में यह टॉप-ट्विटर ट्रेंड बना हुआ है.
नय्यरा का करियर 70 के दशक में शुरू हुआ और साल 2022 तक जारी रहा. इस दौरान उन्होंने गानों, ग़ज़लों और गीतों के अलावा फ़िल्मों और नाटकों के लिए प्लेबैक सिंगिंग भी की.
स्टॉक मार्केट के नब्ज़ पर बहुत अच्छी पकड़ रखने वाले राकेश झुनझुनवाला ने किन शेयरों में निवेश कर के करोड़ों रुपये कमाए. कुछ सौ रुपये से शुरू कर के हज़ारों करोड़ का साम्राज्य कैसे खड़ा किया झुनझुनवाला ने.
ग़ुलाम नबी आज़ाद के कांग्रेस से इस्तीफ़ा देने पर आज का कार्टून.
बीती 22 अगस्त को गुजरात के वडोदरा में एक शख़्स फर्जी ढंग से परीक्षा देते पकड़ा गया है. एक्ज़ाम के लिए उसने क्या किया, आप भी पढ़ें-
प्रधानमंत्री नरेंद्र मोदी की सुरक्षा का जिम्मा संभाल रही एसपीजी ने देसी प्रजाति के बेहद फुर्तीले मुधोल हाउंड कुत्तों को शामिल करने का फैसला किया है.
92 साल के सरवन सिंह 75 साल बाद अपने खोए भतीजे से मिले. 1947 में दंगों के दौरान बिछड़ा छह साल का वो बच्चा अब मोहन सिंह नहीं अब्दुल ख़ालिक बन चुका है. नाम बदल गए, मगर ख़ून का रिश्ता नहीं बदला.
मुंबई के अंधेरी उपनगर में रहने वालीं पूजा गौड़ का साल 2013 में अपहरण कर लिया गया था, आख़िरकार नौ साल बाद वो अपने परिवार से मिलने में सफल रहीं.
भारत के रक्षा मंत्री राजनाथ सिंह ने भविष्य की सैन्य ज़रूरतों को ध्यान में रखते हुए देश में तैयार किए गए ख़ास डिफ़ेंस सिस्टम और उपकरण सेना को सौंपे हैं. इसकी ख़ासियत क्या है.
देश के अलग-अलग शहरों में रहने वाली महिलाओं ने बताया कि बढ़ती महंगाई उनके लिए कितनी बड़ी समस्या है और वो इससे निबटने के लिए क्या-क्या उपाय कर रही हैं.
जापान में युवाओं में शराब पीने का चलन घटा है. सरकार ने इससे निपटने के लिए एक अनोखा अभियान शुरू किया है. लेकिन सरकार आख़िर क्यों चाहती है कि युवा ज़्यादा शराब का सेवन करें.
भारत सरकार अफ्रीका से चीते लाकर क्या हासिल करना चाहती है. आख़िर ये प्रोजेक्ट इतना अहम क्यों है?
सोशल मीडिया पर एक भारतीय महिला की पोस्ट वायरल हो रही है. हालांकि ये पोस्ट उन्होंने अपनी पाकिस्तानी दोस्त के लिए लिखी थी लेकिन अब ये पोस्ट वायरल है.
यह एक ऐसी सल्तनत थी जिसकी बुनियाद आधुनिक इन्फ्रास्ट्रक्चर, विकसित सभ्यताओं और धर्मों की उदारता और ज़रूरत पड़ने पर ताक़त के इस्तेमाल से रखी गयी थी.
केरल की महिला क्रांतिकारी अक्कम्मा चेरियन को इतिहास ने वो जगह नहीं दी जिसकी वो हक़दार थीं.
कॉलेज जाए बिना भारत के सबसे अहम सिविल सर्वेंट बनने वाले वीपी मेनन की कहानी.
हाल ही में जॉर्ज फर्नांडिस की जीवनी प्रकाशित हुई है 'द लाइफ़ एंड टाइम्स ऑफ़ जॉर्ज फर्नांडिस' जिसमें एक श्रमिक नेता से रक्षा मंत्री के पद तक पहुंचने के जॉर्ज के सफ़र को दिलचस्प ढंग से बयान किया गया है.
अटल बिहारी वाजपेयी अपनी तबीयत से उदारवादी थे या संघ और बीजेपी के मुखौटे थे. पूर्व प्रधानमंत्री की 97वीं जयंती पर पढ़िए विशेष लेख.
साल 1953 में बीबीसी टीवी पर पंडित नेहरू की प्रेस कॉन्फ़्रेंस के दुर्लभ अंश देखिए, इससे पहले वे टीवी पर कभी नहीं आए थे.
15 अगस्त 1947 को जब भारत आज़ाद हुआ महात्मा गांधी दिल्ली में नहीं थे. क्या कर रहे थे गांधी, कहाँ थे वो? पढ़िए रेहान फ़ज़ल की विवेचना.
मौलाना बरकतुल्लाह ने पहली सरकार का गठन 1 दिसंबर, 1915 को अफ़ग़ानिस्तान में किया और उस सरकार के राष्ट्रपति थे राजा महेंद्र प्रताप सिंह.
दो देश जो एक साथ आज़ाद हुए हों, उनके स्वतंत्रता दिवस में एक दिन का अंतर कैसे आ गया? लॉर्ड माउंटबेटन 13 अगस्त 1947 को कराची आए और 14 अगस्त 1947 की सुबह पाकिस्तान की संविधान सभा को संबोधित किया.
भारत आज़ादी के 75 साल पूरे कर रहा है, ऐसे में बीबीसी ने देश भर के छह लोगों से मुलाकात की जिनके नाम ऐतिहासिक घटनाक्रम की गवाही देते हैं.
कुछ साल पहले तक जब धर्मनिरपेक्ष भारत को हिंदू राष्ट्र की दिशा में ले जाने की बात कोई करता था, तो संविधान के आधार पर ऐसी बातें केवल काल्पनिक लगती थीं. लेकिन अब हालात बदलते दिख रहे हैं.
भारत का बँटवारा धर्म के आधार पर हुआ था. पाकिस्तान इस्लामिक राष्ट्र बना, वहीं भारत के नेताओं ने सेक्युलर रास्ता चुना, लेकिन आज़ादी के 75 वर्ष बाद सेक्युलर शब्द को एक तबक़ा अपशब्द की तरह इस्तेमाल करने लगा है. पढ़िए सिरीज़ की दूसरी कड़ी.
आज़ादी के बाद से ही जिस विचार पर सबसे ज़्यादा चर्चा हुई है वो है 'हिन्दू राष्ट्र'. हिंदुत्व समर्थकों का मानना है कि इस पुराने विचार को अमली जामा पहनाने का वक्त आ गया है. पढ़िए सिरीज़ की पहली कड़ी
#BBCHindiCartoons : कार्टूनस्य कॉर्नरम्
अफ़ग़ानिस्तान की सत्ता पर तालिबान को क़ाबिज़ हुए एक साल हो गए हैं. पढ़ने वाली लड़कियों के लिए स्कूल बंद हैं. उन्हें काम करने से रोका जा रहा है. देश के ग्रामीण इलाकों में बेरोज़गारी और अकाल की स्थिति है.
ओसामा बिन-लादेन के शव को बरामद कर समंदर में दफ़्न करने की बात कही गई थी. ओसामा बिन-लादेन की पहचान भी की गई थी. समंदर में इसलिए दफ़्न किया गया था ताकि कट्टरपंथी मज़ार न बना दें.
भारतीय पुरुष हॉकी टीम ने बर्मिंघम कॉमनवेल्थ गेम्स में रविवार को घाना पर बड़ी जीत से अपने अभियान की शुरुआत की.
बीबीसी इंडियन स्पोर्ट्सवुमन ऑफ़ द ईयर (ISWOTY) अवॉर्ड का तीसरा संस्करण है. इस बार (2021) इस सम्मान के पांच दावेदार थे- अदिति अशोक (गोल्फ़), लवलीना बोरोगोहाईं (मुक्केबाज़ी), मीराबाई चनू (भारोत्तोलन), अवनि लेखरा (पैरा निशानेबाज़ी) और पीवी सिंधु (बैडमिंटन).
एक पंजाबी एक पंजाबी को प्याज़ और टमाटर नहीं बेच सकता है, लेकिन उसे सियाचिन भेज दिया गया है, जहां वह ठंड में जम जाता है और एक दूसरे पर फ़ायर भी करता है.
यूक्रेन में युद्ध छिड़ने के बाद भारत ने संयुक्त राष्ट्र सुरक्षा परिषद (यूएनएससी) में पहली बार रूस के ख़िलाफ़ मतदान किया है.
अटकलें हैं कि झारखंड के मुख्यमंत्री हेमंत सोरेन की विधानसभा सदस्यता ख़ारिज हो सकती है. बताया जा रहा है कि चुनाव आयोग ने राज्यपाल को ऐसी सिफ़ारिश भेजी है. इधर सोरेन और उनकी पार्टी ने भी आक्रामक रूख़ अपना लिया है.
बीजेपी नेता और टिकटॉक स्टार सोनाली फोगाट की मौत की गुत्थी उलझती जा रही है. उसमें नए-नए तथ्य सामने आ रहे हैं. अब तक की जांच में क्या कुछ पता चला है, पढ़िए.
अडानी समूह के एनडीटीवी की हिस्सेदारी ख़रीदने की ख़बर के बाद इस पूरे मामले में एक नया ट्विस्ट आया है. एनडीटीवी ने कहा है कि अडानी की कोशिश आगे नहीं बढ़नी चाहिए. क्या तर्क है एनडीटीवी का.
2019 से कांग्रेस पार्टी में फुल टाइम अध्यक्ष नहीं है. सितंबर में कांग्रेस का नया अध्यक्ष चुना जाना है. लेकिन तलाश राहुल गांधी से शुरू होकर उन्हीं पर ख़त्म हो जा रही है.
कारोबारी गौतम अडानी के नियंत्रण वाले अडानी ग्रुप ने मीडिया कंपनी एनडीटीवी में 29.18 फ़ीसदी की हिस्सेदारी ख़रीद ली है. लेकिन इस डील के मुकम्मल होने के पीछे की कहानी क्या है.
हिंदू समुदाय से आने वाले महेंदर कुमार अपने साथियों के साथ मिलकर बलूचिस्तान में बाढ़ पीड़ितों को मदद पहुंचा रहे हैं.
पाकिस्तान के ख़ैबर पख्तूनख्वा में सिख समुदाय का आरोप है सिख महिलाओं का जबरन धर्म परिवर्तन करवा कर उनसे शादी की जा रही है
उत्तराखंड में सरकारी नौकरी में भर्ती के लिए हुई परीक्षा में धांधली की शिकायतें आईं जिसके बाद सीएम पुष्कर धामी ने जाँच के लिए एसटीएफ़ गठित की. भर्ती घोटाले में सबसे ज़्यादा चर्चा हाकम सिंह रावत की हो रही है जिनको बीजेपी नेताओं का नज़दीकी बताया जाता है.
रिपोर्टरों से रिपोर्टें मँगवाना और उनकी रिपोर्ट की ख़ूबियों-कमियों के बारे में बताना एक महत्वपूर्ण काम होता है.
दिन-रात चलने वाले टीवी चैनल और सोशल मीडिया के दौर में पल पल बदलने वाली हर ख़बर को क्या ब्रेकिंग न्यूज़ कहा जा सकता है?
कई घटनाएँ ऐसी होती हैं जिनको कवर करने का असर रिपोर्टर की मानसिक सेहत पर पड़ सकता है.
जटिल स्टोरी को बताने के लिए वर्चुअल रियलिटी ग्राफ़िक्स टेक्नॉलॉजी किस तरह मददगार है.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
बीबीसी की पड़ताल में ये पता चला है कि बहुत से लोगों को कोरोना के इलाज के लिए बीमा नहीं मिल सका.
चीन के शंघाई में एक महीने से ज़्यादा वक़्त से सख़्त लॉकडाउन के बाद नए मामले कम हो रहे हैं, लेकिन सख़्ती जारी है.
मध्य प्रदेश के भोपाल में रहने वाली वनिशा पाठक और उनके भाई के लिए मुसीबतें कम होने का नाम नहीं ले रहीं.
मंकीपॉक्स, एक ऐसी बीमारी जो दशकों से अफ्रीकी लोगों में आम है लेकिन अब वो दुनिया के अन्य देशों में भी फैल रही है. जानिए पूरा ब्योरा
उत्तर कोरिया यूं तो अपने परमाणु हथियार कार्यक्रम और उस पर लगने वाले प्रतिबंधों की वजह से सुर्खियों में रहता है. लेकिन इस बार ये देश कोविड संक्रमण की वजह से चर्चा में है.
विश्व स्वास्थ्य संगठन ने कोविड से हुई मौतों पर अपना आकलन पेश किया है जिसमें कहा गया है कि भारत में कोविड से मरने वालों की संख्या आधिकारिक आँकड़ों से क़रीब 10 गुना ज़्यादा है. भारत सरकार ने उनके इस दावे पर सवाल उठाए हैं.
चीन के शोधकर्ताओं ने चमगादड़ों में मिले इस वायरस को इंसानों के लिए ख़तरनाक बताया है.
कोरोना के ख़िलाफ़ जंग में एक और क़दम उठाते हुए भारत सरकार ने 18 साल या इससे अधिक उम्र वाले लोगों को मुफ़्त में प्रिकॉशन डोज़ देने का फ़ैसला किया है.
कोरोना संक्रमण की ताज़ा लहर के दौरान कई ऐसे लोग भी वायरस की चपेट में आए हैं जो टीके लगवा चुके हैं, ऐसा क्यों हैं और इसे लेकर क्या कहते हैं एक्सपर्ट, पढ़िए.
भारत ने साल 2021 के अंत अपनी वयस्क आबादी के संपूर्ण टीकाकरण का लक्ष्य रखा था, लेकिन वह अपने इस लक्ष्य को पूरा नहीं कर सका है.
कोरोना वायरस चीनी चमगादड़ से निकला या किसी लैब से... इस महामारी से जुड़े ऐसे ही तीन सवाल जिनके जवाब अब तक नहीं पता हैं.
कई महीनों तक चली चर्चा के बाद आख़िरकार आज 3 जनवरी 2022 से भारत में 15 से 18 साल की आयु के किशोरों को कोविड-19 का टीका लगना शुरू हो गया है.
भारत में एक ओर जहां कोरोना का डेल्टा वेरिएंट पहले से मौजूद है, वहीं दूसरी ओर ओमिक्रॉन संक्रमण के मामले बढ़ते जा रहे हैं.
अमीर देशों में वैक्सीन के दो-दो डोज़ के बाद बूस्टर डोज़ लग रहे हैं, लेकिन ग़रीब देशों में आबादी के बड़े हिस्से को अभी तक पहला टीका भी नहीं लग पाया है.
कोरोना वायरस से बचाव के लिए कई लोग पहले ही वैक्सीन की दो डोज़ लगवा चुके हैं, लेकिन अब ओमिक्रॉन से बचने के लिए बूस्टर डोज़ लगवाने का सुझाव दिया जा रहा है.
स्वास्थ्य मंत्रालय ने उन प्रश्नों के जवाब दिए जो आमतौर पर ओमिक्रॉन को लेकर पूछे जा रहे हैं.
'चिंता का विषय' बताए जा रहे इस वेरिएंट ने अब तक दुनिया के कई देशों में दस्तक दे दी है. 14 से ज़्यादा देशों ने इसकी मौजूदगी की पुष्टि की है.
प्रधानमंत्री नरेंद्र मोदी ने एलान किया है कि 15 साल से 18 साल की उम्र के बच्चों को भी अब वैक्सीन दी जाएगी. बच्चों को ये वैक्सीन नए साल में तीन जनवरी से मिलनी शुरू हो जाएगी.
जानकारों का मानना है कि डेल्टा के मुक़ाबले ओमिक्रॉन अधिक संक्रामक है. इससे बचा कैसे जा सकता है. दुनिया जहान में इसी की पड़ताल की गई है.
ओमिक्रॉन वेरिएंट का पता चलने के बाद देश अत्यधिक सतर्क हो गए हैं और कोरोना नियमों को सख़्त कर रहे हैं.
ज़्यादातर आरटीपीसीआर टेस्ट ओमिक्रॉन और दूसरे वेरिएंट में फ़र्क़ करने में सक्षम नहीं हैं.
स्वास्थ्य मंत्रालय ने बताया कि बीती रात INSACOG ने कर्नाटक में कोरोना वायरस के ओमिक्रॉन वेरिएंट से संक्रमण के दो मामलों की पुष्टि की है.
ऑक्सफोर्ड-एस्ट्राज़ेनेका कोविड वैक्सीन से दुर्लभ ख़ून के थक्के जमने के मामले सामने आए थे.
ओमिक्रॉन: ऑस्ट्रिया में बढ़ा लॉकडाउन, नीदरलैंड्स ने लगाए कड़े प्रतिबंध.
कोरोना वायरस के नए वेरिएंट को लेकर तमाम तरह के क़यास लग रहे हैं. आइए समझते हैं कि अभी तक हमें इस वायरस के बारे में क्या पता है और जानकार इस बारे में क्या कह रहे हैं.
डब्ल्यूएचओ के दक्षिण अफ़्रीका से नए वेरिएंट मिलने का एलान करने के बाद दुनिया में अफ़्रीकी देशों से आने वाले विमानों को अपने यहां घुसने से रोकने की होड़ लग गई है.
विश्व स्वास्थ्य संगठन (WHO) ने कोरोना वायरस के नए वेरिएंट 'ओमिक्रॉन' के बारे में कहा है कि यह बड़े पैमाने पर हुए म्यूटेशन से बना है, जिनमें से कई म्यूटेशन चिंता पैदा करने वाले हैं.
कोरोना के ओमिक्रॉन वेरिएंट पर आज का कार्टून.
दक्षिण अफ़्रीका में कोरोना वायरस के नए वेरिएंट का पता चलने के बाद ब्रिटेन, जापान और सिंगापुर समेत कई देशों ने दक्षिण अफ़्रीका और उसके पड़ोसी देशों पर लगाए ट्रैवल बैन.
ऑस्ट्रिया में फिर लगा लॉकडाउन और बेल्जियम में टीका न लगवाने वालों पर पाबंदियां.
केरल की स्वास्थ्य मंत्री वीना जॉर्ज ने शुक्रवार को लोगों को सतर्क रहने के लिए कहा है.
वैक्सीन के दोनो डोज़ लगने के बाद भी लोग कोविड-19 के संपर्क में आ रहे हैं और उसे घर में अपने साथ रहने वाले लोगों तक पहुंचा रहे हैं.
वैज्ञानिकों का मानना है कि उन्हें इस बात का जवाब मिल गया है कि कोविड के कारण कई लोगों के पैर के अंगूठे और उंगलियों में घाव क्यों हो रहे हैं.
भारत सरकार के एक वरिष्ठ वैज्ञानिक का कहना है कि टीकाकरण अभियान में तेज़ी लाने के लिए ऐसा किया जा रहा है.
अफ्रीकी महाद्वीप समेत कई ग़रीब देशों में कोरोना वैक्सीन की किल्लत, लेकिन अमेरिका और ब्रिटेन समेत कई धनी देशों में तीसरे डोज़ की तैयारी.
जब भारत सरकार ने कहा कि उनके पास कोरोना से मारे गए स्वास्थ्यकर्मियों से जुड़ा कोई आंकड़ा नहीं है तो कई सवाल उठ खड़े हुए.
अमीर देशों ने इस साल ग़रीब देशों को सौ करोड़ डोज़ दान करने का वादा किया था. अकेले अमेरिका ने 58 करोड़ डोज़ देने का वादा किया था, लेकिन अभी तक 14 करोड़ ही दे पाया है.
उत्तर प्रदेश के मेरठ में कोरोना वायरस से संक्रमित होने वाले 39 साल के एक शख़्स को 130 दिन बाद अस्पताल से छुट्टी मिली है.
कोरोना महामारी के दौरान जब पीएम मोदी ने डॉक्टरों और अन्य स्वास्थ्यकर्मियों की सराहना की तो कइयों ने परिवार की परवाह न करते हुए अपना फ़र्ज़ अदा किया और जान तक गंवा बैठे. ऐसे मुसीबतज़दा परिवारों को मोदी सरकार से क्या मिला. पढ़िए बीबीसी की पड़ताल.
लखनऊ के लोहिया अस्पताल के जच्चा-बच्चा विभाग में काम करने वाली रेज़िडेंट डॉक्टर शारदा अप्रैल महीने में जब कोरोना संक्रमित हुईं तो वह ख़ुद आठ महीने की गर्भवती थीं.
कोरोना काल में मोदी सरकार ने आयुष्मान भारत बीमा योजना के विज्ञापन से कहीं ज़्यादा ख़र्च सीएए, एनआरसी और कृषि क़ानूनों से जुड़े विज्ञापनों पर किया. बीबीसी की ख़ास पड़ताल.
कोरोना पर जीत पाने से क्यों अब भी दूर है इंसान, कब और कैसे ख़त्म होगी ये महामारी. वैक्सीन के बावजूद कोरोना संक्रमण पूरी तरह नहीं हो पा रहा है ख़त्म.
एंडेमिक क्या है, इससे लोगों पर क्या प्रभाव पड़ेगा और भारत में कोविड 19 बीमारी के एंडेमिक बन जाने के क्या मायने होंगे? इसी की पड़ताल करती ये रिपोर्ट.
ब्रिटेन की एक स्टडी में बूस्टर डोज़ की ज़रूरत की बात सामने आई है.
विश्व स्वास्थ्य संगठन (WHO) की प्रमुख वैज्ञानिक डॉक्टर सौम्या स्वामीनाथन के साथ बीबीसी संवाददाता वंदना की ख़ास बातचीत.
कोरोना से जुड़े प्रतिबंधों की वजह से भारत में लगभग 25 करोड़ बच्चे प्रभावित हुए हैं.
भारत उन कुछ देशों में से है जहां कोविड महामारी से बचाव के लिए लगे लॉकडाउन और पाबंदियों की वजह से छोटे बच्चे लगातार घर पर ही रहे हैं.
कोरोना वायरस के ख़िलाफ़ वैक्सीन के रूप में अब थोड़ी सुरक्षा मौजूद है. लेकिन क्या हमें बूस्टर डोज़ लेनी चाहिए या अब इसे नियंत्रित करने की कोशिश छोड़ देनी चाहिए, पढ़िए.
डॉक्टर मानते हैं कि बड़ी संख्या में कोरोना संक्रमण से ठीक हुए लोगों में डायबिटीज़ का ख़तरा बढ़ गया है.
भारत में जॉनसन एंड जॉनसन की सिंगल डोज़ वैक्सीन के आपातकालीन इस्तेमाल को आख़िरकार मंज़ूरी दे दी गई है. कोरोना की जंग में वैक्सीन को लेकर भारत में अब तक क्या-क्या हुआ है.
सोशल मीडिया पर लगातार कोरोना वैक्सीन को गर्भपात और फ़र्टिलिटी में कमी का ज़िम्मेदार बताया जा रहा है. आख़िर इस दावे का सच क्या है.
अपने सार्वजनिक स्वास्थ्य ढांचा के लिए पूरी दुनिया में मशहूर क्यूबा की हालत 2021 में बहुत दयनीय हो गई है. स्थिति यह है कि आज यह देश रोज सामने आ रहे मामलों के लिहाज से पूरी दुनिया में दूसरे नंबर पर है
भारत में हर दिन आने वाले नए कोरोना के मामलों में से आधे से ज़्यादा मामले केरल में पाए जा रहे हैं. राज्य में क्यों बढ़ते जा रहे हैं कोरोना के मामले?
भारतीयों के लिए क्यों क्वॉरंटीन डेस्टिनेशन बन गया है सर्बिया.
कोरोना वायरस का कहर ब्राज़ील पर भारी पड़ा है. वहां गर्भवती महिलाओं की मौत बड़ी संख्या में हुई है.
भारत में कोरोना टीकाकरण अभियान में तेज़ी लाने पर ज़ोर दिया जा रहा है. लेकिन वैक्सीन को लेकर लोगों के बीच फैली भ्रांतियों के चलते यह अभियान कामयाब नहीं हो पा रहा है.
अमेरिका समेत कई देशों में ख़तरनाक तरीक़े से फैलता डेल्टा वेरिेएंट, भारत में भी लगातार बढ़ रहे हैं कोरोना के केस, क्या ये आने वाले ख़तरे की है आहट?
कोरोना वायरस और लॉकडाउन के चलते लंबे समय तक देशभर के सिनेमा हॉल बंद रहे. अब इन्हें धीरे-धीरे कर खोला जा रहा है.
अभी तक कोविड से लड़ने वाली वैक्सीन इंजेक्शन के जरिए दी जाती है. लेकिन नई तकनीक भविष्य में टीकाकरण को बेहद आसान कर सकती है.
भारत में कुल व्यस्कों में से अब तक क़रीब एक तिहाई लोगों को ही वैक्सीन का पहला डोज़ लगा है.
कोरोना के दौर में सऊदी अरब के मक्का में कैसे हो रही है हज यात्रा.
दिल्ली सरकार ने मेट्रो और डीटीसी बसों को 100 प्रतिशत क्षमता के साथ चलने की अनुमति दे दी है.
जानकारों ने चेतावनी देते हुए भारत सरकार से कहा है कि भारत में अगली लहर के पीक में रोज़ाना 4-5 लाख मामलों के लिए तैयार रहें.
एक हॉस्पिटल ने गुजरात हाई कोर्ट के आदेश पर एक कोरोना मरीज़ के स्पर्म को सरंक्षित कर लिया है.
केरल में कोरोना संक्रमण के मामले लगातार बढ़ने की वजह और इससे मिलते संकेत.
थाईलैंड और इंडोनेशिया ने चीन की वैक्सीन की दूसरी डोज़ नहीं देने का फ़ैसला किया है. इस क़दम ने चीनी वैक्सीन पर तो सवाल उठाए ही हैं, चीन की वैक्सीन डिप्लोमेसी पर भी सवाल खड़े कर दिए हैं.
ICMR के डीजी बलराम भार्गव ने कहा है कि प्लानिंग के साथ भारत में प्राइमरी स्कूल खोले जा सकते हैं. ऐसे में चर्चा शुरू हो गई है कि भारत में पिछले साल मार्च से बंद पड़े स्कूल कब खुलेंगे?
केंद्रीय स्वास्थ्य मंत्री का कहना है कि कोरोना की दूसरी लहर के दौरान बड़ी संख्या में हुई मौतों में से किसी एक की भी वजह ऑक्सीजन की कमी नहीं है क्योंकि राज्यों ने ऐसा नहीं कहा है
ऑक्सीजन की कमी पर केंद्र के बयान को लेकर राजनीति तेज़ हो गई है. कई विपक्षी नेताओं ने इसकी निंदा की है. पढ़ें आज की सुर्खियां.
केंद्र सरकार कह रही है कि राज्यों से नहीं मिली ऑक्सीजन की कमी की जानकारी. पर लोगों का भोगा हुआ सच क्या है.
केंद्र सरकार ने संसद में बताया कि कोरोना की दूसरी लहर में ऑक्सीजन की कमी से कोई मौत नहीं हुई. केंद्र सरकार को ये जानकारी राज्य सरकारों से मिली है.
16 जनवरी से अब तक भारत में लोगों को वैक्सीन की 39.93 करोड़ डोज़ लगाई गई है.
सरकार का कहना है कि दुनिया में कोरोना वायरस की तीसरी लहर आ चुकी है. और भारत में ऐसा ना हो, इसके लिए हम सभी को जुटना होगा.
कोरोना महामारी के बीच जब थम गई थी दुनिया... तब लाखों लोगों ने क्यों छोड़ा घर-बार और शरणार्थी बनने पर क्यों उन्हें होना पड़ा मजबूर
एशिया, यूरोप और अफ़्रीका में तेज़ी से बढ़ रहे हैं डेल्टा वेरिएंट के मामले, कवर स्टोरी में बताएंगे कैसे दुनिया के कई बड़े देश हो रहे हैं डेल्टा वेरिएंट के शिकार.
मृतकों के परिजनों का गुस्सा फूटा. पुलिस की गाड़ियों में आग लगाई.
भारत में कोरोना के मामलों को देखते हुए यहां के यात्रियों को कई देशों में सीधे दाख़िल होने की अनुमति नहीं है. वहां पहुंचने से पहले उन्हें कुछ दिन सर्बिया जैसे देशों में ग़ुज़ारने पड़ते हैं.
इस संबंध में और अधिक अध्ययन करने की ज़रूरत है कि क्या इस तरह के दोहरे संक्रमण से वैक्सीन के प्रभाव पर असर होगा अथवा नहीं.
क्या ये संभव है कि कोई एक शख़्स एक ही समय में कोरोना वायरस के दो अलग-अलग वेरिएंट से संक्रमित हो जाए.
ब्राज़ील में कोरोना वायरस महामारी की वजह से लगभग पाँच लाख से ज़्यादा लोगों की मौत हो चुकी है. अंतरराष्ट्रीय स्तर पर कोरोना से होने वाली मौतों के मामले में ब्राज़ील सिर्फ़ अमेरिका से पीछे है.
कोरोना के मामलों में गिरावट के बीच तीसरी लहर की चेतावनी भी दी जा रही है, लेकिन हिल स्टेशन पहुंचने वाले सैलानी बेफ़िक्र दिख रहे हैं.
एक समय भारत ऑक्सीजन की कमी से जूझ रहा था, आज वैसी ही स्थिति इंडोनेशिया की हो गई है. ऑक्सीजन की कमी है, बेड्स नहीं मिल रहे हैं और संक्रमण लगातार फैल रहा है.
मृतक के घरवालों का आरोप है कि उनसे रिश्वत मांगी गई थी. मेडिकल कॉलेज ने इस आरोप को ग़लत बताया है.
मध्य प्रदेश सरकार ने 21 जून को 17 लाख से ज़्यादा लोगों को कोविड-19 का टीका लगाने का दावा किया था लेकिन वैक्सीन लगवाने वालों की लिस्ट में शामिल कई लोगों की शिकायत है कि उन्हें टीका नहीं लगा है.
ऑस्ट्रेलिया, ब्रिटेन, रूस समेत अब इस वेरिएंट का ख़तरा अब दुनिया के 85 देशों में धीरे धीरे बढ़ रहा है. जानिए किन देशों में इसकी वजह से पाबांदियाँ दोबारा से लगानी पड़ रही हैं.
ओहायो में ट्रंप की रैली कोरोना वायरस की लैब लीक थ्योरी पर केंद्रित दिखी. ट्रंप की इस थ्योरी को पहले अमेरिका के वैज्ञानिकों ने ही ख़ारिज कर दिया था. लेकिन अब इस थ्योरी की जाँच नई सरकार करा रही है.
रिसर्च बताती है कि कोरोना के दौर में बीमारी से ठीक हुए हर 10 में से 3 मरीज़ को नींद से जुड़ी दिक़्क़तों का सामना करना पड़ रहा है.
मेघालय हाई कोर्ट ने बीते दिनों उस आदेश पर रोक लगा दी जिसमें कुछ ज़िलों में दुकानदारों, टैक्सी और ऑटो चलाने वालों के लिए वैक्सीन लगाना अनिवार्य कर दिया गया था. दूसरे कई राज्यों में भी ये मुद्दा चर्चा में है.
दिल्ली में कोविड-19 संक्रमण की दूसरी लहर के दौरान 'ऑक्सीजन डिमांड' को लेकर दिल्ली में सरकार चला रही आम आदमी पार्टी और भारतीय जनता पार्टी के बीच तकरार जारी है.
सबसे ज़्यादा दिनों तक संक्रमित रहने का ‘रिकॉर्ड’.
सेंट पीटर्सबर्ग में जुटे हैं फुटबॉल प्रशंसक
मांग में कमी आने से छोटे दुकानदारों की हालत ख़राब
भारत में कोरोना वायरस की दूसरी लहर का असर कम होने के साथ ही तीसरी लहर की आशंका भी जताई जा रही है. इसे लेकर अभी से सतर्कता बरतने की सलाह दी जा रही है.
उत्तर पूर्व भारत के बौद्ध मठ भी संक्रमण की चपेट में आ गए.
21 जून को भारत में 88 लाख से ज़्यादा लोगों का टीकाकरण कर एक नया 'रिकॉर्ड' बना है. लेकिन विपक्ष उन पर वैक्सीन की 'जमाखोरी' का आरोप लगा रहा है. आँकड़ों से समझिए ये कैसे हुआ?
रेणु ने अप्रैल में अपने पति को खो दिया है, दो छोटे बच्चे हैं, वे अपनी चिंताओं, डर और जीवन में अकेलेपन के अंधेरे के बारे में बता रही हैं.
भारत में चिंता बढ़ाने वाला डेल्टा वेरियंट अब ब्रिटेन में हर दिन कर रहा है सैकड़ों लोगों को संक्रमित.
कोरोना का डेल्टा वैरिएंट भारत समेत दुनिया के 80 देशों में फैला है. वहीं डेल्टा + वैरिएंट अभी दुनिया के कुल 9 देशों में मिला है.
कोरोना से ठीक होने वाले मरीज़ आजकल नींद न आने की शिकायत कर रहे हैं. इसके कई दुष्प्रभाव हैं- याददाश्त घटना, फ़ैसले लेने की क्षमता कम होना, संक्रमण और मोटापा बढ़ना. इन ख़तरों को नज़रअंदाज़ ना करें.
विशेषज्ञों का मानना है कि पिछली ग़लतियों को दोहराया गया, तो वो तीसरी लहर के जल्दी आने का कारण बन सकती हैं.
महाराष्ट्र में डेल्टा प्लस वेरिएंट से संक्रमण के मामलों को देखते हुए जानकार कोरोना की तीसरी लहर की आशंका जता रहे हैं. क्या है ये वायरस और ये आया कहाँ से है.
भारत में पिछले पाँच महीने से चल रहे टीकाकरण अभियान में अप्रैल में सबसे ज़्यादा 8.81 करोड़ टीके लगे थे. जून में 12 करोड़ टीके लगने की संभावना है.
प्रधानमंत्री नरेंद्र मोदी ने 21 जून से देश में सभी लोगों को मुफ़्त वैक्सीन देने की घोषणा की थी. इसी के तहत सोमवार को 84 लाख टीके लगाए गए. राज्यों में कैसा रहा हाल, पढ़िए हमारे सहयोगी संवाददाताओं का ब्योरा.
कई देशों में वैक्सीन की कमी की ख़बरों के बीच भारत इस साल के आख़िर तक अपने नागरिकों को दो नई वैक्सीन देने वाला है.
ब्रिटेन में ताज़ा मामलों में से 90% से ज़्यादा मामले डेल्टा वेरिएंट के हैं. संक्रमण के मामले अब बढ़ रहे हैं.
नासिक के अरविंद सोनार ने दावा किया है कि वैक्सीन की दो डोज़ लगाने के बाद उनका शरीर चुंबक की तरह काम कर रहा है. मगर जानकार इसे फ़र्ज़ी बता रहे हैं.
कोरोना वायरस ख़ुद को बार-बार बदल रहा है जिससे अब तक यह लगातार ज़्यादा संक्रामक और घातक हुआ है. आने वाले समय को लेकर क्या है वैज्ञानिकों की राय?
देश में 25 करोड़ से ज़्यादा टीके लग चुके हैं लेकिन किसी ज़िले में 3 प्रतिशत तो कहीं 53 प्रतिशत आबादी को टीके लगे हैं.
कोरोना वैक्सीन लेने के बाद उसके असर को लेकर तमाम तरह की बातों का सच एक्सपर्ट से जानिए.
अमीर देशों के पास वैक्सीन का भंडार वहीं तरस रहे हैं ग़रीब मुल्क, कब मिलेगी ग़रीब देशों को पर्याप्त वैक्सीन
कोरोना संक्रमित लोगों में डायबिटीज़ के मामले दिख रहे हैं. विशेषज्ञों का कहना है कि उन लोगों में भी डायबिटीज़ देखने को मिला है जिनमें यह पहले से नहीं था.
उत्तर प्रदेश के बनारस हिंदू विश्वविद्यालय के प्रोफ़ेसरों ने शोध में पाया है कि कोरोना संक्रमण से ठीक हुए लोगों में वैक्सीन की एक डोज़ ही पर्याप्त है. क्या है इसका वैज्ञानिक आधार और क्या कहते हैं जानकार?
तंबाकू निषेध दिवस पर धूम्रपान करने वालों को स्वास्थ्य मंत्री ने किया आगाह.
कोरोना के बाद बच्चों में एक नई बीमारी की पुष्टि हुई है जिसे एमआईएस-सी कहा जा रहा है. कैसे करें इसकी पहचान? और क्या हैं इसके ख़तरे?
पहले तो ब्लैक फ़ंगस और व्हाइट फ़ंगस के मामले ही सामने आए थे लेकिन सोमवार को यलो फ़ंगस का एक मामला आने के बाद लोगों में डर और बढ़ गया है.
कोरोना से ठीक होने वाले मरीज़ों में दिल संबंधी कौन सी दिक़्क़त कब आ सकती है, किन लोगों को ज़्यादा ख़्याल रखने की ज़रूरत है. कैसे रखें ख़्याल. जानिए देश के जाने माने डॉक्टरों की राय.
भारत ने अपनी तीन फीसदी आबादी का टीकाकरण कर दिया है. लेकिन वैक्सीन की पूरी ख़ुराक लेने के बाद भी होने वाले संक्रमण के मामले बढ़ते हुए दिख रहे.
कोविड महामारी सेक्स के लिए बहुत ख़राब साबित हुई है. लेकिन क्या लोग पुराने रिश्तों की तरफ़ वापस जा पाएंगे या फिर ये असर लंबे समय के लिए है?
उत्तर प्रदेश में नदी किनारे लाशें दफ़नाने के बारे में प्रशासन का कहना है कि ऐसा पहले भी होता रहा है. पर लोगों का कहना है कि ऐसा मजबूरी में किया जा रहा है.
कोरोना से बचाव के लिए 18 साल से 44 साल के लोगों का टीकाकरण 1 मई से शुरू होगा जिसके लिए रजिस्ट्रेशन 28 अप्रैल से शुरू हो रहा है.
वॉट्सऐप समेत दूसरे मैसेजिंग ऐप पर संदेश फैलाया जा रहा है कि पीरियड से पाँच दिन पहले और पाँच दिन बाद वैक्सीन न लें.
भारत में कोरोना का नया वैरिएंट क्या महामारी की दूसरी लहर को कहीं ज़्यादा ख़तरनाक बना रहा है? क्या यह दुनिया भर में फैल रहा है और क्या यह वैश्विक ख़तरा बन चुका है?
बुख़ार कम ही नहीं हो रहा? बच्चों और नौजवानों को इस बार ज़्यादा कोरोना हो रहा है? क्या आप भी ये सब रोज़ सुन रहे हैं. जानिए इन सवालों में कितनी सच्चाई है?
भारत में चौथी कोरोना वैक्सीन मॉडर्ना को भी इस्तेमाल की मंज़ूरी मिल गई है.
कुछ लोगों का मानना है कि नया 'डेल्टा प्लस' वेरिएंट कोरोना वैक्सीन पर भी भारी पड़ सकता है.
एडवर्स इफ़ेक्ट फ़ॉलोइंग इम्यूनाइज़ेशन (AEFI) क्या है और यह कितनी सामान्य या असामान्य बात है.
कोरोना के 85% मरीज़ों में तीन मुख्य लक्षणों में से कम से कम एक लक्षण देखा जाता है. कैसे बच सकते हैं कोरोना से, जानिए.
वैक्सीन के साइड-इफ़ेक्ट, एलर्जी और इसके असर से जुड़े तमाम सवालों का जवाब जानिए.
कोरोना वैक्सीन कैसे इस महामारी को हराने में हमारी मदद कर सकती है? ऐसे तमाम सवालों के जवाब, पढ़िए इस रिपोर्ट में
एक साल पहले देशभर में लॉकडाउन लगाने को लेकर क्या मोदी सरकार के मंत्रालयों और राज्य सरकारों के बीच सलाह-मशविरा किया गया था?
कोरोना वायरस के एक नए रूप से ब्रिटेन में अचानक मामले बढ़ गए हैं. वायरस के इस नए प्रकार के बारे में अब तक क्या कुछ पता है?
ब्रिटेन में कोरोना वायरस के एक नए वैरिएंट यानी अलग तरह के लग रहे एक वायरस से बहुत ज़्यादा लोग बीमार पड़ रहे हैं.
क्रिसमस और नए साल का जश्न इस बार पहले जैसा नहीं होगा. कोरोना वायरस ने सब कुछ बदलकर रख दिया है.
भारतीय स्वास्थ्य मंत्रालय ने कोरोना वैक्सीन से जुड़े कई अहम सवालों का जवाब दिया है. मंत्रालय ने कहा है कि कोरोना का टीका लगवाना ऐच्छिक होगा.
कोरोना वायरस को लेकर शुरुआत में अलग-अलग तरह की बातें कही जा रही थीं और कुछ लोग इसे महज़ नजले की एक किस्म बताकर खारिज कर रहे थे.
सदियों से इंसान और चमगादड़ प्रकृति में सहअस्तित्व में रहते आए हैं. उनका अस्तित्व पारिस्थितिकी तंत्र के लिए ज़रूरी है.
बिहार में हो रही चुनावी रैलियों में बड़ी संख्या में लोग शामिल हो रहे हैं. इन रैलियों में सोशल डिस्टेन्सिंग के नियमों का पालन नहीं किया जा रहा है.
नक्शे में देखिए दुनिया भर में कोहराम मचाने वाले कोरोना वायरस के मरीज़ कहाँ-कहाँ और कितनी संख्या में हैं.
चीन के बाद दक्षिण कोरिया में कोरोना वायरस केसबसे अधिक मामले पाए गए हैं.
चीन की सरकार कुछ चुनिंदा क्षेत्रों में काम करने वालों को जुलाई से वो कोरोना वैक्सीन दे रही है, जिस पर अभी पूरी तरह से मुहर नहीं लगी है.
31 अगस्त को भारत की जीडीपी का डेटा आने वाला है और कहा जा रहा है कि इस बार डेटा माइनस में आएगा. भारत का यह संकट बहुत ही गहरा है और अभी कोई उम्मीद नज़र नहीं आ रही.
कोरोना महामारी से जुड़े हर उन सवालों के जवाब जिससे आपको इस महामारी से बचने में मदद मिलेगी.
सोशल मीडिया पर लहसुन खाना और गर्म पानी से नहाने को कोरोना वायरस के उपचार के तौर पर बताया जा रहा है, ये बातें कितनी सही हैं?
द्वितीय विश्व युद्ध में जर्मनी के सरेंडर करने की घटना को पूरे यूरोप में वीडे यानी 'विक्ट्री ऑफ़ यूरोप डे' के तौर पर मनाया जाता है. इस बार भी जश्न मनाया गया लेकिन तरीका बिल्कुल अलग था.
लॉकडाउन खुलने के बाद या फिर कोरोना संकट के टलने के बाद ये मज़दूर वापस काम की तलाश में शहर लौटेंगे?
संदीप यादव नोयडा में मसाला बेचते थे. अचानक लॉकडाउन के बाद उन्हें बोरिया बिस्तर लेकर नौ महीने की गर्भवती पत्नी के साथ बिहार जाना पड़ा.
वियाग्रा किसी और बीमारी को ठीक करने के लिए बनी थी लेकिन काम किसी और समस्या में आ रही है.
कोरोना वायरस की पहली वैक्सीन को लेकर बहुत बड़ा दावा किया गया है. ये वैक्सीन दुनिया की बड़ी दवा कंपनी फ़ाइज़र और बायोनटैक ने बनाई है. इसे छह देशों के हज़ारों लोगों पर टेस्ट किया जा चुका है.
भारत में लॉकडाउन शुरू होने के बाद से शहरों से मज़दूरों का पलायन जारी है.
मुंबई के एक अस्पताल में कोरोना से संक्रमित मांओं ने 100 से ज़्यादा बच्चों को जन्म दिया है.
भारत सरकार ने 'आरोग्य सेतु' मोबाइल ऐप के सोर्स कोड को सार्वजनिक करने की घोषणा की है जिसके बाद इस ऐप की जाँच-परख कर पाना संभव होगा.
अधिक वजन वाले लोगों को अधिक ऑक्सिजन की ज़रूरत होती है और कोरोना से सबसे पहले फेफड़ा ही संक्रमित हो रहा है.
हर मरीज़ की जान बचाने की कोशिश करना डॉक्टर का कर्तव्य है लेकिन कोरोना के दौर में डॉक्टर बड़ी दुविधा का सामना कर रहे हैं.
सपने पूरे करने दुबई गए प्रवासी कामगार कोरोना वायरस के दौर में किस संकट से गुज़र रहे हैं.
शुक्रवार को भारतीय शेयर मार्केट औंधे मुंह गिरा. बाज़ार खुलते ही निवेशकों को 4 लाख करोड़ रुपए का घाटा हुआ है.
अमरीका और भारत पिछले तीन दशक से एक संयुक्त वैक्सीन डिवेलपमेंट प्रोग्राम चला रहे हैं. इस प्रोग्राम को अंतरराष्ट्रीय मान्यता हासिल है.
लॉकडाउन की वजह से अधिकतर इलाकों में दुकानें पूरी तरह बंद हैं और सिर्फ़ ज़रूरत का सामान ही मिल रहा है.
कुछ अमरीकी लोगों ने इस क्रूज़ छोड़कर जाने से इनकार कर दिया है. कम से कम 40 अमरीकी नागरिक कोरोना वायरस से संक्रमित हैं.
चीन में कोरोना पर क़ाबू करने के दावे के बीच तस्वीर का एक दूसरा पक्ष भी है.
कोरोना के आतंक के बीच कोलकाता में अब लोगों को अपनी रोज़ी-रोटी छिनने का डर सताने लगा है.
एक घर से तीन दिन में केवल एक व्यक्ति ही ज़रूरत का सामान लेने बाहर जा सकता है.
स्वास्थ्य मंत्रालय के अनुसार एक व्यक्ति दिल्ली में और एक तेलंगाना में कोरोना वायरस से संक्रमित पाया गया है.
ऐसे समय जब प्लाज़्मा देने से लोग कतरा रहे हैं, गुजरात की सुमिति ने अपना प्लाज़्मा डोनेट किया है.
आयुष मंत्रालय ने कोरोना वायरस के बारे में दी थी सलाह. मगर क्या वाकई होम्योपैथी कोरोना से लड़ने में कारगर है?
भारत में कोरोना वायरस की स्थिति क्या है और इससे निपटने के इंतज़ाम क्या हैं?
चिकन खाने वालों में कोरोना वायरस का डर आज का कार्टून.
चीन के राष्ट्रपति ने माना है कि चीन के गठन के बाद से ये सबसे बड़ी महामारी है. शी जिनपिंग की बैठक में एक लाख 70 हज़ार अधिकारी शामिल हुए.
एक देश के एक शहर से निकला एक वायरस अब सौ से ज़्यादा देशों तक पैर फैला चुका है. इस कोरोना वायरस को नाम दिया गया है कोविड-19 और अब दुनिया का हर देश इसे मात देने की कोशिश में जुटा है.
हैदराबाद में एक बायोलॉजी रिसर्च इंस्टीट्यूट को सीवर के पानी में कोरोना वायरस मिला है. इससे क्या पता चलता है?
इन दिनों अक्सर लोगों को किसी बात पर ध्यान रखने में परेशानी आ रही है. विशेषज्ञों का कहना है कि कोविड-19 ने लोगों की वर्किंग मेमरी को लचर बना दिया है.
कोरोना वायरस की वजह से जारी लॉकडाउन में जो जहां था, वहीं फंसा है लेकिन इस कपल के लिए ये कुछ ख़ास साबित हो रहा है.
ये कुछ ऐसी टिप्स हैं, जो कोरोना वायरस के इस समय में आपके लिए फ़ायदे की साबित हो सकती हैं.
कोरोना वायरस को लेकर कई बातें जानना ज़रूरी है, पढ़िए सारी रिपोर्ट्स एक जगह.
कुल लोगों की माने तो क्वारंटीन में रहना किसी जेल में रहने से कम प्रताड़ना झेलने वाला नहीं है.
लॉकडाउन के वीराने में राजधानी में सड़क पर घूमती एक रिपोर्टर की डायरी के कुछ पन्ने.
ब्रिटेन लॉकडाउन में छूट देने की तैयारी कर रहा है और वो इसके लिए नियम बना रहा है. क्या इन नियमों से भारत कुछ सीख सकता है.
कोरोना वायरस के संक्रमण को फैलने से रोकने के लिए ईरान ने उठाया क़दम, इस वक्त की पांच बड़ी ख़बरें.
आइसोलेशन परिवार के साथ अधिक वक़्च बिताने का मौक़ा हो या परिवार की सुरक्षा के लिए उससे दूर रहने का वक़्त- ये रिश्तों को बेहतर करने का मौक़ा ज़रूर हो सकता है.
लॉकडाउन में बंद पड़ी घरेलू विमान सेवाएँ 25 मई से शुरू होंगी.
यहां जानिए कोरोना वायरस को लेकर अपने सारे सवालों के जवाब.
कोयला खादानों, बिजली और एविशन सेक्टर में बड़े बदलावों का ऐलान किया गया है.
एक सदी पहले भी दुनिया इसी तरह से संकट में थी और तब भी ऐसी ही ग़लतियां की जा रही थीं. क्या दुनिया ने कोई सबक़ नहीं लिया?
लॉकडाउन के दौरान अप्रैल और मई में एंटीबायोटिक दवाएं कम ख़रीदी गई हैं. 
कोरोना वायरस के ख़तरे से बचने के लिए इन बातों पर खास ध्यान दें.
कोरोना वायरस के कारण अब तक पाँच हज़ार से ज़्यादा लोगों की मौत हो चुकी है.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
International
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
Science and Technology
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
सलमान रुश्दी को ब्रिटेन ने साल 2007 में नाइट की उपाधि दी थी
न्यूयॉर्क में हुए घातक हमले के दो सप्ताह बाद भी सर सलमान रुश्दी अभी अस्पताल में ही हैं. 
विवादित किताब सैटेनिक वर्सेज़ के लेखक सलमान रुश्दी को ईरान के सर्वोच्च नेता अयातुल्लाह ख़मेनेई के 'जान से मारने का फ़तवा' देने के बाद से बीते तीन दशकों से जान से मारने की धमकियां मिलती रहीं थी.
फ़रवरी 1989 में दिए गए इस आदेश से पहले तक, ईरान ने, कम से कम सार्वजनिक तौर पर, इस विवादित किताब को नज़रअंदाज़ ही किया था. लेकिन फिर फ़तवा जारी होने से कुछ घंटे पहले ही, तेहरान के मुख्य हवाई अड्डे पर ईरान सरकार के एक मंत्री और दो ब्रितानी इमामों के बीच एक बैठक हुई.
कलीम सिद्दीक़ी और ग़यासउद्दीन सिद्दीक़ी जब मेहराबाद एयरपोर्ट पहुंचे तो मौसम ख़राब था. दोनों ही लोग ईरान में इस्लामी क्रांति के दस वर्ष पूरे होने पर हो रहे एक सम्मेलन में हिस्सा लेने आए थे. अब वो ब्रिटेन वापस लौट रहे थे.
एयरपोर्ट के भीतर, अचानक ही उनकी मुलाक़ात ईरानी सरकार में मंत्री मोहम्मद खतामी से हुई- जिन्होंने कलीम से अकेले में बात करने की गुज़ारिश की.
समाप्त
बाद में 2009 में आई बीबीसी डॉक्यूमेंट्री द सैटेनिक वर्सेज़ अफ़ेयर में बात करते हुए ग़यासुद्दीन ने बताया, "वो एक कोने में गए और बात की."
जब कलीम लौटे तो उन्होंने बताया किस बारे में बात हुई. ग़यासुद्दीन याद करते हुए बताते हैं, "वो सलमान रुश्दी के बारे में मेरी राय जान रहे थे और मैंने उनसे कहा कि कुछ ना कुछ बड़ा किया जाना चाहिए."
अपने साथ वापस लौट रहे ग़यासुद्दीन को कलीम ने बताया कि मंत्री ईरान के सर्वोच्च नेता आयतोल्लाह ख़मेनेई से मुलाक़ात करने जा रहे थे. आयतोल्लाह रोहुल्लाह ख़मेनई शिया मुसलमानों और ईरान के सर्वोच्च नेता थे.
इसके कुछ घंटे बाद ही आयतोल्लाह ने फ़तवा जारी कर दिया था.
इमेज स्रोत, Getty Images
सलमान रुश्दी के ख़िलाफ़ फ़तवा जारी होने के तीन दिन बाद ईरान में महिलाओं ने प्रदर्शन किया
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
इस फ़तवे में कहा गया था, "मैं दुनिया के सभी बहादुर मुसलमानों से आह्वान करता हूं कि वो दुनिया में जहां भी हैं, बिना किसी देरी के उनकी हत्या कर दी जाए ताकि इसके बाद कभी किसी की मुसलमानों की पवित्र आस्था का अपमान करने की हिम्मत ना हो."
2007 में सर सलमान रुश्दी को ब्रिटेन ने नाइट की उपाधि दी थी. उन्होंने साल 1988 में सैटेनिक वर्सेज़ का प्रकाशन किया था. ये उनका चौथा उपन्यास था. इस किताब के शीर्षक में इस्लामी धर्मशास्त्र में एक विवादित विवरण को दर्शाता है.
पैग़ंबर मोहम्मद क़ुरान की दो आयतों का बयान कर रहे थे जिन्हें बाद में हटा लिया गया क्योंकि ये माना गया था कि शैतान ने गुमराह करके ये बुलवाई हैं.
कई मुसलमानों ने ये तर्क दिया कि सलमान रुश्दी का उपन्यास इस्लामी धर्मशास्त्र के इसी विवाद के संदर्भ में है और ये उनकी आस्था का अपमान है. किताब की कई अन्य बातों का विरोध करने के अलावा इसमें दो किरदारों के नाम को लेकर भी विरोध हुआ था. रुश्दी ने अपनी दो वेश्या किरदारों का नाम पैगंबर मोहम्मद की पत्नियों के नाम पर रखा था.
फ़तवा जारी होने से पहले छह महीनों तक इस किताब के ख़िलाफ़ दुनियाभर में प्रदर्शन हो रहे थे. भारत समेत कई देशों ने इस किताब पर प्रतिबंध लगा दिया था. पाकिस्तान में हुए विरोध प्रदर्शनों में कई लोगों की मौत हो चुकी थी. ब्रिटेन में भी बोल्टन और ब्रैडफ़र्ड में किताब की प्रतियों को जलाया गया था.
लेकिन तब तक, ईरान के नेताओं ने इस किताब के ख़िलाफ़ कोई बड़ा बयान नहीं दिया था या विरोध दर्ज नहीं कराया था. 
इमेज स्रोत, Getty Images
सैटेनिक वर्सेज़ की कॉपियो को ब्रिटेन में भी आग लगा दी गई थी
सवाल उठता है कि क्या इस फ़तवे के पीछे अचानक हुई वो मुलाक़ात थी जिसके बारे में क़लीम और ग़यासुद्दीन ने दावा किया था.
क़लीम सिद्दीक़ी और ग़यासुद्दीन सिद्दीक़ी रिश्तेदार नहीं थे, बस उनका सरनेम एक जैसा था. सलमान रुश्दी की ही तरह दोनों का ही जन्म आज़ादी के पहले के भारत में हुआ था. दोनों ही ब्रिटेन में जाकर बस गए थे. 1980 के दशक में दोनों ही इमामों ने ईरान की अयातुल्लाह सरकार के क़रीब आने के प्रयास किए थे. 
सुन्नी मुसलमान होने की वजह से कलीम 1979 की ईरान की इस्लामी क्रांति के प्रसंशक थे. ईरान एक शिया बहुल देश है. उनका मानना था कि इस क्रांति ने इस्लाम को पश्चिमी सभ्यता के प्रभाव से बचा लिया है. इस क्रांति से पहले ईरान में पश्चिमी देशों के समर्थक शाह मोहम्मद रज़ा पहलवी का शासन था.
कलीम ने बाद में दावा किया था कि ऐसा हो सकता है कि वो फ़तवे के लिए कुछ हद तक ज़िम्मेदार हों.
1992 में जब बीबीसी रेडियो 4 की सीरीज़ बियॉण्ड बिलीफ़ के लिए बीबीसी संवाददाता लुडोविक केनेडी ने उनका साक्षात्कार में कलीम से पूछा था कि क्या आपको इस पर गर्व है तो उन्होंने कहा था, "हां बिलकुल है."
"मैं एक मंत्री से मिला, एक कैबिनेट मंत्री से एयरपोर्ट पर, एयरपोर्ट के वीआईपी लाउन्ज में, उन्होंने मुझसे सलमान रुश्दी और सैटेनिक वर्सेज़ के बारे में पूछा. मैंने उन्हें वही बताया जो मैं इस बारे में जानता था और इसके बाद वो इमाम (अयातुल्लाह ख़मेनेई) के पास गए, और मुझे लगता है, ऐसा मैं मानता हूं, कि इसके बाद अगली सुबह फ़तवा जारी कर दिया गया."
कलीम के बेटे इक़बाल का कहना है कि उनके पिता को फ़तवे के लिए कभी अफ़सोस नहीं हुआ
पत्रकार यासमनी अलीभाई कहती हैं कि कलीम ने उनसे बातचीत में भी ऐसा ही दावा किया था. वो बताती हैं, "कुछ अयातुल्लाह ने तो किताब को पढ़ा तक नहीं था."
ग़यासुद्दीन के क़रीबी मित्र रहे और इस्लामी कट्टरपंथ पर लिखने वाले लेखक एड हुसैन ने भी एयरपोर्ट पर हुई उस मुलाक़ात के महत्व का ज़िक्र किया है.
2019 में बीबीसी की पोडकास्ट सीरीज़ फ़तवा में उन्होंने बताया था कि अयातुल्लाह को सलाह दी गई थी कि वो सलमान रुश्दी के बारे में कुछ ना करें क्योंकि वो एक विदेशी लेखक हैं जो किसी दूसरे देश में रहते हैं.
हुसैन कहते हैं कि ये एक ब्रितानी इमाम ही थे जिन्होंने ईरान के तानाशाही धार्मिक और राजनीतिक नेता अयातुल्लाह ख़मेनई से कहा था कि उन्हों "मुसलमानों के लिए कुछ करना चाहिए."
हुसैन कहते हैं कि इसका मतलब ये है कि "एक ब्रितानी मुसलमान ने एक फ़ासीवादी सरकार के धार्मिक नेता से कहा कि वो फ़तवा जारी करके उस व्यक्ति की हत्या का आह्वान करें जो उसके अपने स्वतंत्र देश का नागरिक है."
जब हुसैन से पूछा गया कि क्या इसका मतलब ये है कि एक ब्रितानी व्यक्ति ने फ़तवा का आग्रह किया तो उन्होंने कहा था 'हां.'
हालांकि ऐसे भी विवरण हैं जो कलीम के प्रभाव को कम करके आंकते हैं.
कलीम के साथ यात्रा कर रहे ग़यासुद्दीन ने अपनी जीवनी  में लिखा है कि 'आम धारणा यही है कि क़लीम ही फ़तवे के ग्रांड मास्टर थे लेकिन असल में बात ये नहीं है.'
सी स्कॉट जार्डन की लिखी इस किताब- 'ए वैरी ब्रिटिश मुस्लिम एक्टिविस्ट' में कहा गया है कि सप्ताह के गर्म मुद्दों पर चर्चा के लिए अचानक हुई अनिर्धारित मुलाक़ाते कलीम की ईरान यात्रा का हिस्सा थीं.
इमेज स्रोत, PA Media
ग़यासुद्दीन सिद्दीक़ी के परिवार का कहना है कि उन्होंने अपने आप को दशकों पहले फ़तवे से अलग कर लिया था
"इस सप्ताह, जैसा की चर्चा थी, ऐसा लगता है कि सलमान रुश्दी की किताब अयातुल्लाह ख़मेनई की डेस्क तक पहुंच गई थी और एक इस्लामी राष्ट्र का नेता होने के नाते उन्हें कुछ ना कुछ तो करना ही था."
इस जीवनी में कहा गया है कि एयरपोर्ट पर मिले मंत्री मोहम्मद खतामी, जो बाद में ईरान के राष्ट्रपति भी बनें, ने कलीम की राय ज़रूर मांगी थी लेकिन ये स्पष्ट नहीं है कि उन्होंने ये अयातुल्लाह तक पहुंचाई थी या नहीं या इससे कोई फ़र्क पड़ा था या नहीं.
किताब में ग़यासुद्दीन कहते हैं, "ये मानना कि एक धार्मिक आदेश जिस पर धार्मिक विद्वानों ने सावदानी से बहर की हो उस पर किसी विदेशी चीयरलीडर का कोई प्रभाव था, वो भी जारी किए जाने के कुछ घंटे पहले, अपने आप में एक मज़ाक ही है."
कलीम की साल 1996 में मौत हो गई थी. हाल ही में सलमान रुश्दी के हमले के बाद टिप्पणी करते हुए उनके बेटे इक़बाल ने कहते हैं कि ये एक महज़ संयोग ही है कि जब ईरान में फ़तवा जारी किया गया था उस समय उनके पिता वहां थे.
इमेज स्रोत, Getty Images
1979 में ईरान में इस्लामिक क्रांति के बाद तेहरान लौटे अयातुल्लाह ख़मैनई अपने समर्थकों का हाथ हिलाकर अभिवादन करते हुए
इक़बाल कहते हैं कि जब ईरानी मंत्री उनके पास आए और और रुश्दी की पृष्ठभूमि के बारे में पूछा तो ये पहली बार था जब मेरे पिता को फ़तवा के बारे में पता चला था.
"फ़तवा जारी होने के लिए उन्होंने कभी ये महसूस नहीं किया कि वो उसके लिए ज़िम्मेदार थे."
हालांकि इक़बाल ये भी कहते हैं कि उनके पिता ने कभी भी फ़तवे का समर्थन करने पर अफ़सोस ज़ाहिर नहीं किया.
ग़यासुद्दीन अभी भी ज़िंदा हैं लेकिन मीडिया से बात करने की हालत में नहीं हैं. उनके बेटे आसिम भी यही मानते हैं कि तेहरान एयरपोर्ट पर हुई मुलाक़ात महज़ संयोग थीं और इस बात का कोई सबूत नहीं है कि कलीम की राय को अयातुल्लाह तक पहुंचाया गया था.
आसिम कहते हैं कि उनके पिता ने अपने आप को दशकों पहले ही फ़तवे से अलग कर लिया था.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
अधखुली आंखों वाला एक लेखक था, जो आधी नींद में दुनिया देखता हुआ सा लगता था. उसकी शक्ल मुझे याद थी, नाम भूल गया था. पहली बार मैंने उसे इलस्ट्रेटेड वीकली में पढ़ा था. उसकी पहली ही किताब का एक लंबा हिस्सा. अंग्रेजी के अक्षरों का घालमेल.  
'ग्राइमस' का सिमुर्ग हो जाना. सैकड़ों साल उड़ता रहने वाला एक अमर पक्षी, जो असल में एक इंसान है. उसकी उड़ान बाहर चल रही है या भीतर, इसका अंदाज़ा मिलने से पहले ही वह पुस्तक अंश समाप्त हो गया था. कहीं से भी यह किताब जुटाकर पढ़नी है,ऐसा मैंने सोचा. लेकिन यह मौका कभी हाथ नहीं आया. उसकी अगली किताब इलाहाबाद में मेरे हाथ लगी. संयोगवश, छपने के दो ही तीन महीने बाद.  
यह एक राजनीतिक यात्रा वृत्तांत था- 'द जैगुआर स्माइल'. तेंदुए पर सवार एक छोटी बच्ची मुस्कुराती हुई जंगल में गई. कुछ देर बाद तेंदुआ वापस लौटा. बच्ची उसके पेट में थी और तेंदुआ मुस्कुरा रहा था. निकारागुआ की यह क्रांति कथा मैंने यही कोई 25 साल पहले पढ़ी थी लेकिन जेहन से उतरी नहीं.  
सलमान रुश्दी किस्सागो तो बहुत अच्छे हैं, लेकिन पत्रकार वह असाधारण हैं.  
'सैटेनिक वर्सेज' और ईरान की गुत्थी
समाप्त
आधुनिक भारतीय इतिहास का दारुण वृत्तांत 'मिडनाइट्स चिल्ड्रेन' पहले ही आ चुका था लेकिन मुझे इसे पलटने का मौक़ा सात साल बाद 1988 में 'सैटेनिक वर्सेज' पर फतवा जारी हो जाने के बाद ही मिला. यह फतवेबाजी भी बड़ी विचित्र थी. उससे विचित्र था जंगल की आग की तरह उसका ईरान से निकलकर भारत समेत एशिया और अफ्रीका के कुल तेरह देशों में फैल जाना.  
ईरान और इराक की घिसाव-थकाव वाली आठ साल लंबी लड़ाई 1988 में खत्म हो गई थी. इस सर्वनाशी युद्ध और उसके पहले इस्लामी क्रांति में ईरान के तकरीबन हर घर से एक-दो लोग मारे गए थे. आर्थिक बदहाली में लोगों का दुख दिन दूना रात चौगुना हो रहा था.  
अयातुल्ला खुमैनी को अपने थके हुए राष्ट्र में उत्साह की लहर पैदा करने के लिए एक अच्छा बहाना 'सैटेनिक वर्सेज' के रूप में मिला. इसके पहले पाकिस्तान के इर्दगिर्द बुने हुए रुश्दी के उपन्यास 'शेम' का फारसी अनुवाद खूब बिका था. अच्छी किताबें पढ़ने, अच्छी फ़िल्में देखने की संस्कृति ईरान में हमेशा से रही है. सैटेनिक वर्सेज को लेकर भी वहां बढ़िया माहौल बना हुआ था, लेकिन बीच में ही खेल हो गया.  
यह कोई धार्मिक विमर्श वाला उपन्यास नहीं है. मुंबइया फिल्मों में हिंदू धार्मिक चरित्र निभाने वाला सुपरस्टार जिबरील फरिश्ता और अपनी देसी पहचान से बचने वाला वॉयसओवर आर्टिस्ट सलादीन चमचा मुंबई से लंदन के रास्ते पर हैं. बीच में जहाज में विस्फोट हो जाता है. दोनों ज़िंदा बच जाते हैं पर उनकी ज़िंदगियां बदल जाती हैं.  
मुहम्मद साहब के जीवन से जुड़े कुछ प्रसंग पागलपन की ओर जा रहे जिबरील के सपनों में आते हैं. लेकिन मुस्लिम धर्माचार्यों ने कुछ ऐसा माहौल बनाया जैसे रुश्दी इस्लाम को नष्ट करने के लिए लगाए गए पश्चिमी एजेंट हों.  
इमेज स्रोत, Getty Images
सेटेनिक वर्सेज के खिलाफ आंदोलन
पीछे मुड़कर देखें तो सैटेनिक वर्सेज एक लाजवाब फिक्शन है. पूरब और पश्चिम का सांस्कृतिक टकराव अपने सर्वश्रेष्ठ रूप में तुर्की के उपन्यासकार ओरहान पामुक की रचनाओं में देखने को मिलता है, लेकिन उनके किस्से उस दौर के हैं, जब दोनों समाजों में तकनीक और समृद्धि का इतना फासला नहीं पैदा हुआ था.  
इसके बरक्स सलमान  रुश्दी ने आज की कहानियां लिखी हैं. जब पूरब का इंसान मजबूर होकर पश्चिम भागता है. बंदरों की तरह हर बात में वहां की नकल करके बेइज्ज़त होता है और थोड़ी भी संवेदना उसके भीतर बची रह गई तो मन ही मन अपना एक प्रति-संसार रचता है. खुमैनी की ओर से अपने सिर पर लाखों डॉलर का इनाम रख दिए जाने के बाद ऊपरी तौर पर रश्दी का कुछ नहीं बिगड़ा, लेकिन उस दौर के अर्ध-भूमिगत जीवन ने पूरब से उनके आत्मिक जुड़ाव के धागे तोड़ दिए.  
उनका मास्टरपीस 'मिडनाइट्स चिल्ड्रेन' हिंदुस्तान, पाकिस्तान और बांग्लादेश का कोई पाठक जब भी पढ़ेगा, उसे लगेगा कि खुमैनी की मेहरबानी से अपनी तहजीब और तारीख का कितना बड़ा खज़ाना हमने खो दिया. 
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
हिंदी की साहित्यिक गपड़चौथ में विदेशी लेखकों के बीच मुर्गे लड़ाने का खेल खूब खेला जाता है. मुझे कुछ दिन एक ऐसे अख़बार में काम करने का मौका मिला, जिसके माहौल में साहित्य का सिरा कुछ ज्यादा ही घुला हुआ था. एक दिन पता नहीं कैसे बातचीत में सलमान रुश्दी का जिक्र आ गया.  
उनके ही संपादकत्व में निकले 'न्यूयॉर्कर' के 'भारतीय कथा साहित्य विशेषांक' में प्रेमचंद और मंटो को छोड़कर सारे के सारे अंग्रेज़ी लेखक ही शामिल कर लेने से हिंदुस्तानी जुबानों में उमड़ा गुस्सा शायद इसकी वजह बना था. मेरे एक सीनियर ने, जो खुद अंतरराष्ट्रीय ख्याति के कवि भी थे, तरंग में आकर कहा- कुछ तो वजह होगी, जिसने रुश्दी को बड़ा लेखक नहीं बनने दिया.  
मैंने तुर्शी में कहा, 'वजह पर तो तब सोचूं, जब रुश्दी के बड़ा लेखक होने में मुझे कोई संदेह हो.' बहस-मुबाहिसे का तार यहां आकर टूटा कि मौजूदा कथा लेखन में सलमान रुश्दी भले ही एक बड़ा नाम हों, पर दोस्तोएव्स्की, फ्लॉबैर, डिकेंस या काफ्का के सामने वह कहां खड़ा होते हैं?  
इसके आगे कुछ कहने की गुंजाइश नहीं बची. रुश्दी इन महारथियों की बराबरी में भले न आते हों, लेकिन उनको छोटा कहने के लिए यह भी बताना होगा कि अभी दुनिया भर में जो लोग किस्से लिख रहे हैं, उनमें इन महारथियों के सामने खड़े होने लायक कितने हैं? 
नोबेल मिल जाना अलग बात है. अपनी भाषा से बाहर भी सदियों-सदियों बिकते रहने लायक कोई चीज़ क्या अभी कोई लिख पा रहा है?  
इमेज स्रोत, Getty Images
बहरहाल, अंग्रेज़ी पढ़ना शुरू करने के पहले बीसेक वर्षों में जिस सलमान रुश्दी को मैंने पढ़ा था, उसका नाम कभी धुंधला नहीं पड़ा. समय बीतने के साथ उसकी चमक बढ़ती ही गई. लेकिन किसी को पता भी नहीं चला और उनका जादू उनके सबसे समर्पित पाठकों के लिए किसी अनजानी धुंध में खोता गया. एक लेखक अपनी भाषा-शैली से नहीं, समझ से भी नहीं, अपनी ज़मीन से ज़िंदा रहता है. वह ज़मीन, जहां उसकी कहानियां सांस लेती हैं.  
वह कहीं और जा बसे, उसकी मर्ज़ी लेकिन अपनी जड़ों से जुड़े रहने, उन तक बार-बार लौटने, वहां से फीडबैक लेते रहने का हक़ हमेशा उसके पास होना चाहिए. सलमान रुश्दी विस्थापन के कथाकार हैं. लेकिन न तो अपनी छूटी डाल का सम्मोहन उन्हें बांधता है, न ही लिखाई में अपना दुखड़ा रोते रहने का उनका मिजाज है.  
दुनिया में कितने किस्सागो हैं, जिन्हें चार मुल्कों के अलावा लंबे अज्ञातवास में भी जीवन गुज़ारने का मौका मिला है. अंग्रेज़ी राज का एक कुलीन कश्मीरी मुसलमान परिवार. आजादी और बंटवारे के साल 1947 में मुंबई की पैदाइश. वहीं स्कूलिंग, फिर ऊंची पढ़ाई ब्रिटेन में. इस बीच परिवार के लोग पाकिस्तान जा चुके हैं तो पढ़ाई पूरी करके कराची में रिहाइश. काम-धंधा और शादी-ब्याह सारा कुछ वापस ब्रिटेन में. साहित्यिक पहचान भी वहीं से.  
1989 में खुमैनी के फ़तवे के बाद ब्रिटेन में ही दस साल बदली शक्ल में 'जोसफ एंटन' का जीवन बिताकर इक्कीसवीं सदी के सारे साल अमेरिका में. इससे मिलते-जुलते सीवी आपको मल्टीनेशनल कंपनियों के मैनेजरों में ही देखने को मिलेंगे. लेकिन मैनेजर शब्दों में कम, गिनतियों में ज़्यादा लिखते हैं और उनको हर बार नया नहीं लिखना होता. 
इमेज स्रोत, Getty Images
पूर्व पत्नी पद्मा लक्ष्मी के साथ सलमान रुश्दी
अंत में थोड़ी चर्चा गांधी पर लिखे गए सलमान रुश्दी के लंबे निबंध 'गांधी नाउ' के बारे में. इस निबंध से मेरा साबका अब से कोई बीस साल पहले पड़ा था, जब हम संभवतः उनकी 130 वीं जयंती पर एक पत्रिका का विशेषांक निकाल रहे थे. 'बापू' का अंग्रेज़ीकरण इस निबंध में रुश्दी ने 'द लिटल फादर' किया है.  
एक ऐसा बाप, जो पारंपरिक पिता की तरह भारी-भरकम, ताकतवर और गुस्सैल नहीं है. जिसे 'बापू आ, रोटी खा' कहकर बुलाया जा सकता है. यहां खड़े होकर रुश्दी ने ऐपल के लोगो में आई गांधी की तस्वीर के अलावा रिचर्ड अटेनबरो की फ़िल्म 'गांधी' की भी अच्छी खबर ली है. ध्यान रहे, वह दौर तथाकथित 'इंडिया स्टोरी' के उदय के लिए गांधी की ग्लोबल ब्रैंडिंग का था.  
रुश्दी ने अपनी इस गहरी मानवीय रचना में बताया है कि मोहनदास करमचंद गांधी कोई इतने दिलचस्प, भविष्यवादी महापुरुष नहीं थे कि उन्हें एक मॉडर्न मिथ में बदल दिया जाए. जो लोग ऐसा कर रहे हैं, उनके अपने मकसद हैं. 
अलग-थलग पड़ जाने का ख़तरा उठाकर भी एक मामूली इंसान का दुनिया की सबसे बड़ी ताक़त के खिलाफ इंसाफ़ के लिए लड़ना ही उनकी ख़ासियत थी, जिसे देखने के लिए हमें अपना चश्मा बदलना पड़ सकता है.  
यह भी कि गांधी के वारिस पिछली आधी सदी में भारत से ज़्यादा दूसरे देशों में, मसलन अमेरिका और दक्षिण अफ्रीका में खड़े हुए हैं और 'गांधी ब्रैंड' पर उनका दावा भारतीय राजनेताओं की तुलना में कहीं ज़्यादा मजबूत है.     
ऐसा सच्चा और खरा खरा लिखने वाले और अपने साथ विवादों की पोटली लेकर चलने वाले सलमान रुश्दी 75 साल के हो गए हैं.  
(ये लेखक के निजी निचार हैं)
सैटेनिक वर्सेस के 30 साल
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
द सटैनिक वर्सेज़ समेत कई किताबों के लेखक सलमान रुश्दी पर शुक्रवार (12 अगस्त, 2022) को चाकू से हमला हुआ. उनकी हालत नाजुक बनी हुई है और वे अभी वेंटिलेटर पर हैं.
रुश्दी पर हमले की ख़बर दुनिया भर में सुर्खियों में छाई हुई है और साथ ही उनकी एक किताब का ज़िक्र भी हर जगह हो रहा है. ये किताब है 'द सैटेनिक वर्सेज़', जो 1988 में प्रकाशित हुई थी.
तब तक सलमान रुश्दी अपने दूसरे उपन्यास 'मिडनाइट्स चिल्ड्रेन' (1981) के लिए बुकर पुरस्कार से सम्मानित किए जा चुके थे. 1983 में उनकी तीसरी किताब 'शेम' भी आ चुकी थी और फिर पांच साल बाद 1988 में आई 'द सैटेनिक वर्सेज़' ने पूरे इस्लामिक जगत में हलचल मचा दी.
सलमान रुश्दी की किताब 'द सैटेनिक वर्सेज़' के कुछ हिस्सों पर ईशनिंदा का आरोप था. 80 के दशक के उत्तरार्ध में आई इस किताब को लेकर ब्रिटेन समेत दुनिया के कई देशों में विरोध प्रदर्शन हुए.
बीबीसी ने इस किताब के प्रकाशन के बाद सलमान रुश्दी से बात की थी. पढ़ें उस इंटरव्यू में सलमान रुश्दी से क्या सवाल पूछे गए थे और उन्होंने उसका क्या जवाब दिया था.
समाप्त
इमेज स्रोत, David Levenson/Getty Images
इस किताब में बंबई से लंदन और छठी सदी के मक्का के बारे में लिखा गया है. जब सलमान रुश्दी से पूछा गया कि क्या वो धर्म में विश्वास करते हैं तो उन्होंने कहा ये मेरे लिए मिडनाइट चिल्ड्रेन के एक किरदार दादा जी की तरह है.
वे कहते हैं, "मेरे लिए भगवान में विश्वास कुछ उसी तरह है जैसे कि मिडनाइट चिल्ड्रेन के एक पात्र जो कि दादा जी हैं उनके लिए था. वे ईश्वर के अस्तित्व में अपना विश्वास खो रहे थे और उनका कहना था कि उनके अंदर जहां भगवान हुआ करते थे वहां एक छेद हो गया है."
"मेरे साथ भी कुछ ऐसा ही हुआ है. मैं पहले धार्मिक हुआ करता था. जब मैं छोटा था. लेकिन मेरे मन में कई सवाल भी उठते रहते थे."
"अगर आप बंबई जैसे शहर में बड़े हो रहे हैं तो आप हर धर्म के लोगों के बीच में बड़े होते हैं. मेरे दोस्त सभी धर्मों के थे. आप ईसाई स्कूल में जाते हैं. वहां केवल दो प्रतिशत ईसाई बच्चे होते हैं लेकिन वहां आप ईसाइयों के अनुसार प्रार्थना करते हैं, जिनके शब्द शुरू शुरू में आपको पता तक नहीं होते."
"तो मैं ये बिल्कुल भी नहीं कह सकता हूं कि धर्म सच में मेरे लिए कोई मायने नहीं रखता है लेकिन दूसरी ओर मैं धार्मिक बिल्कुल भी नहीं हूं."
इमेज स्रोत, Culture Club/Getty Images
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
द सैटनिक वर्सेज़ में दो मुख्य किरदार हैं, जिबरील फरिश्ता और सलादीन चमचा. ये दोनों भारतीय मुस्लिम पृष्ठभूमि से आते हैं.
सलमान कहते हैं, "फरिश्ता दक्षिण भारतीय फ़िल्मों में धार्मिक किरदार निभाने वाले कैरेक्टर पर आधारित है. वो फ़िल्मों में भगवान का किरदार निभाते हैं. 
इस किताब में सलादीन चमचा का एक किरदार है जिनका विमान दुर्घटनाग्रस्त हो जाता है और वो ब्रिटेन में आ कर गिरते हैं और उन्हें यहां अप्रवासी के तौर पर बहुत परेशानियों का सामना करना पड़ता है. क्या उनका किरदार आपके अपने अप्रवासी के दौर से मिलता है?
इस पर सलमान ने कहा, "निश्चित रूप से, उनके चरित्र का चित्रण मेरे अपने अनुभव से मैंने लिया है. लेकिन इसका मतलब ये नहीं है कि वो पूरी तरह से मेरा किरदार ही है. वो ऐसा किरदार है जो जहां रहे वहीं से जुड़ा हुआ महसूस करता है, चाहे बंबई हो या लंदन, लेकिन साथ ही वो कहीं का रहने वाला नहीं है."
"लंदन में लोगों ने उसका यहां से जुड़ाव मुश्किल बना रखा है लेकिन उसकी तीव्र लालसा इंग्लिश मैन बनने की है."
उसने अपने पहनावे से लेकर हर तौर तरीक़े में ख़ुद को इंग्लिश मैन दिखाने की कोशिश की लेकिन वो इंग्लिश मैन से अधिक कार्टून कैरेक्टर के जैसा दिखता है. उसने अपना रूपांतरण किया लेकिन वो एक दयनीय शैतान के रूप में बदल गया.
सलमान रुश्दी कहते हैं, "अगर मुझे इस उपन्यास के बारे में एक शब्द में कहना होगा तो मैं कहूंगा कि ये पूर्ण रूप से रूपांतरण के बारे में है, बदलाव के बारे में है."
"यह उस बदलाव के बारे में है जब आप दुनिया के किसी एक हिस्से से दूसरे में जाते हैं. इसका प्रभाव व्यक्ति विशेष, समूह, जाति या संस्कृति पर पड़ता है और यह उससे आए बदलाव के विषय में है."
"ये उस बदलाव के बारे में जब दुनिया में किसी धर्म को लेकर नए विचार आते हैं."
सलमान रुश्दी से जब ये पूछा गया कि उन्होंने किताब में रग्बी के दौरान नस्लवाद से हुए सामना के बारे में लिखा है. क्या उन्हें इससे धक्का लगा और आश्चर्य हुआ?
इस पर सलमान ने कहा, हां मुझे लगा.
उन्होंने एक वाकया बताया, "मेरी मां ने मुझसे इंग्लैंड आने से पहले यहां के लोगों के बारे में दो चीज़ें कही थीं. पहला ये कि, वो पॉटी करने के बाद अपने नितंब की केवल पेपर से सफ़ाई करते हैं. दूसरा, वो दूसरे के छोड़े गए नहाने के पानी से भी स्नान करते हैं. तो मुझे लगा कि ये तो हो ही नहीं सकता, ये तो जंगली लोगों की तरह है. फिर जब मैं यहां बोर्डिंग स्कूल में आया तो यहां मुझसे दूसरे छात्रों के छोड़े गए गंदे पानी को बाथरूम में शेयर करने को कहा गया. टॉयलेट में केवल पेपर हुआ करता था. तब जाकर लगा कि मां जो कह रही थीं वो बिल्कुल सही था."
ईरान में तब के सर्वोच्च नेता अयातुल्ला खुमैनी खमैनी के कट्टरवाद की इस किताब में आलोचना की गई है. 
सलमान कहते हैं, "मैंने उन चीज़ों को अपने काल्पनिक उपन्यास में लिया है जिनके बारे में सुन कर लगता है कि वो वस्तुतः वैसी नहीं हैं." 
"जब मैं यूनिवर्सिटी में इतिहास पढ़ रहा था और प्रारंभिक इस्लामिक इतिहास मेरा प्रमुख विषय था. तो मैंने पाया कि पैग़ंबर मोहम्मद की (सभी नहीं बल्कि) कुछ अजीब कहानियां मौजूद हैं जो प्रलोभन की कहानियों की तरह हैं. जिसमें मोहम्मद को किसी तरह के सौदे का प्रस्ताव दिया जाता है. ऐसा लगता है कि समझौता करने का किसी तरह का प्रलोभन दिया जाता है." 
रुश्दी की इस किताब का विरोध कई चीज़ों को लेकर था लेकिन लेकिन दो वेश्या किरदारों को लेकर ख़ास विरोध हुआ. इनका नाम पैग़ंबर मोहम्मद की दो पत्नियों के नाम पर था.
रुश्दी कहते हैं कि हम कहानियों में वो चीज़ें लिखते हैं जो वास्तविकता में नहीं होतीं जैसे कि घोड़े का उड़ना. ये काल्पनिक चीज़ें हैं जो हमारे मन में चलती हैं लेकिन वास्तव में नहीं होतीं.
वे कहते हैं, "साफ़ तौर पर अरेबियन नाइट्स की कहानी सच नहीं हैं."
इमेज स्रोत, Getty Images
सलमान रुश्दी भगवान, देवदूत, शैतान, जिन जैसी चीज़ों पर यकीन करते हुए बड़े हुए लेकिन वास्तविकता जीवन में गाय, भैंस, बैलगाड़ी, गाड़ियां दिखीं लेकिन कभी भूत-प्रेत नहीं दिखे.
सलमान रुश्दी कहते हैं, "अब मैं भारतीय नहीं हूं और लंबे समय तक मैं ख़ुद को ये समझाता रहा कि वो ऐसा नहीं है. वो अब भी मेरा घर है. ये अब भी विदेश है. जब मैं वहां (भारत) जाऊंगा तो ऐसा होगा कि मैं अपने घर जा रहा हूं."
"मैं बंबई को जिस तरह अपना घर मानता हूं उस तरह दुनिया के किसी और जगह को नहीं मानता. लेकिन मैंने ख़ुद को ये समझाना शुरू किया कि मुझे ख़ुद को ऐसा कहते रहने से रोकना होगा. ये ऐसी कल्पना है जो अब मेरे लिए उपयोगी नहीं है. वास्तविकता ये है कि मुझे ऐसे देखना चाहिए कि वो अब मेरा घर नही है, ये मेरा घर है. और अब मैं दोबारा अपने उस घर पर नहीं जा सकता." 
'द सैटेनिक वर्सेज़' के प्रकाशित होने के बाद दुनिया भर में इसके ख़िलाफ़ विरोध प्रदर्शन में 59 लोग मारे गए. इसमें इस किताब को अलग-अलग भाषाओं में अनुवाद करने वाले कुछ अनुवादक भी शामिल हैं.
किताब के पब्लिश होने के एक साल बाद ईरान के सर्वोच्च नेता अयातुल्ला खुमैनी ने सलमान रुश्दी के ख़िलाफ़ मौत का फ़तवा जारी किया. जान से मारे जाने की धमकियों की वजह से ख़ुद सलमान रुश्दी 9 साल तक छिपे रहे.
बाद में ख़ुद सलमान रुश्दी ने कहा, "वो बहुत डरावना समय था और मुझे अपने साथ साथ अपने परिवार के लिए डर लग रहा था. मेरा ध्यान बंटा हुआ था और कुछ समझ नहीं आ रहा था कि क्या करूं."
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.

And we'll keep you signed in.
Sign in  or  Register
You need one to watch live TV on any channel or device, and BBC programmes on iPlayer. It’s the law.
रिपोर्टर- प्रियंका झा
time_stated_uk
भारत के चीफ़ जस्टिस पद से न्यायमूर्ति एनवी रमन्ना के सेवानिवृत्त होने के बाद जम्मू-कश्मीर के पूर्व सीएम उमर अब्दुल्लाह ने उन पर टिप्पणी की है.
उमर अब्दुल्लाह ने आरोप लगाया है कि जस्टिस एनवी रमन्ना ने अनुच्छेद 370 को रद्द करने के ख़िलाफ़ दायर याचिकाओं को अनिश्चितकाल के लिए टाल दिया.
केंद्र सरकार ने पाँच अगस्त, 2019 को जम्मू-कश्मीर को विशेष राज्य का दर्जा देने वाले अनुच्छेद 370 को ख़त्म कर दिया था.
उमर अब्दुल्लाह ने कुछ महीने पुरानी एक ख़बर ट्वीट की. ये ख़बर जस्टिस एनवी रमन्ना की उस टिप्पणी के बारे में थी, जिसमें उन्होंने कहा था कि सुप्रीम कोर्ट गर्मी की छुट्टियों के बाद याचिकाओं पर सुनवाई करेगा.
एनवी रमन्ना का कार्यकाल 26 अगस्त, 2022 को पूरा हो गया.
उमर अब्दुल्लाह ने लिखा, "और फिर वह पीठ गठित किए बिना ही सेवानिवृत्त हो गए. उन्होंने बहुत आसानी से इन मामलों को अनिश्चितकाल के लिए टाल दिया."
उन्होंने लिखा, "कुछ लोगों को हैरानी होती है कि इन संस्थाओं पर भरोसा कम क्यों हो गया? शायद गंभीर मामलों से निपटने के लिए तरीक़े से इसका कुछ वास्ता है."
कहा जाता है कि 'इतिहास हमेशा विजेता के दृष्टिकोण से लिखा जाता है.' लेकिन 28 अगस्त को दुबई में खेले गए भारत-पाकिस्तान मैच का ज़िक्र हारी हुई टीम के एक खिलाड़ी के ज़िक्र के बिना शायद ही पूरा हो सके.
वो खिलाड़ी हैं पाकिस्तान के 19 साल के तेज़ गेंदबाज़ नसीम शाह. नसीम ने अपने पहले ही ओवर में जहां भारतीय प्रशंसकों के ख़ेमे में चिंता की लकीरें पैदा कर दीं, वहीं अपने आख़िरी ओवर में दुनिया के हर खेल-प्रेमी को दाद देने पर मजबूर कर दिया.
नसीम शाह ने अपने पहले ओवर में जहां भारतीय प्रशंसकों के ख़ेमे में मायूसी ला दी, वहीं अपने आख़िरी ओवर में खेल प्रेमियों को दाद देने पर मजबूर कर दिया.
दिल्ली के मुख्यमंत्री अरविंद केजरीवाल अपनी सरकार के शक्ति प्रदर्शन के लिए सोमवार को विधानसभा में विशेष सत्र के दौरान विश्वास मत का प्रस्ताव पेश करेंगे.
सीएम केजरीवाल ने ख़ुद विधानसभा में कहा कि उनकी सरकार सदन में विश्वास मत प्रस्ताव लाना चाहती है ताकि दिल्ली के मतदाताओं के सामने ये साफ़ हो जाए कि बीजेपी का 'ऑपरेशन लोटस' दिल्ली में असफल हो गया है. अरविंद केजरीवाल ने इससे पहले बीजेपी पर दिल्ली की आम आदमी पार्टी सरकार को गिराने के लिए षड्यंत्र रचने का आरोप लगाया था.
सीएम केजरीवाल ने दावा किया था कि बीजेपी ने दिल्ली की सरकार को गिराने के लिए 800 करोड़ रुपये अलग से रखे हैं. उन्होंने कहा कि बीजेपी 40 विधायकों को तोड़ना चाहती है और प्रति एमएलए 20 करोड़ रुपये रखे गए हैं.
बीते सप्ताह अरविंद केजरीवाल ने अपने घर पर सभी विधायकों की बैठक बुलाई थी. इस बैठक में कथित तौर पर आम आदमी के 62 में से 53 विधायक ही पहुँचे थे. दिल्ली के डिप्टी सीएम मनीष सिसोदिया ने भी आरोप लगाया ता कि उन्हें भाजपा में शामिल होने का ऑफ़र मिला है और बदले में उनके ख़िलाफ़ सारे केस बंद कर दिए जाएंगे.
हाल ही में सीबीआई ने दिल्ली की शराब नीति में कथित गड़बड़ी को लेकर मनीष सिसोदिया के घर पर छापेमारी की थी. मनीष सिसोदिया उन 15 लोगों में भी शामिल हैं, जिनके ख़िलाफ़ सीबीआई ने एफ़आईआर दर्ज की है. प्रवर्तन निदेशालय ने भी उनके ख़िलाफ़ मनी लॉन्ड्रिंग का मामला दर्ज किया है.
दिल्ली की 70 विधानसभा सीटों में से 62 आम आदमी पार्टी के पास हैं और आठ सीटें बीजेपी के पास हैं.
उत्तर प्रदेश के नोएडा में अवैध रूप से बनाए गए सुपरटेक के ट्विन टावरों को रविवार दोपहर गिरा दिया गया.
सेक्टर 93ए में बनी इस इमारत को ढहाए जाने के बाद अब यहाँ पड़ा हज़ारों टन मलबे को हटाया जाएगा. माना जा रहा है कि दो टावरों को ध्वस्त करने के बाद करीब 80 हज़ार टन मलबा जमा हो गया है.
इस बीच देर रात तक आसपास की सोसायटी में रहने वाले करीब 100 परिवार अपने घरों में लौट आए. समाचार एजेंसी पीटीआई के अनुसार एमेराल्ड कोर्ट और एटीएस विलेज सोसायटी से 5000 लोगों को इमारत ढहाने से पहले सुरक्षित जगहों तक पहुंचाया गया था.
इमारत बनाने में नियमों के गंभीर उल्लंघन को लेकर सुप्रीम कोर्ट ने इन टावरों को तोड़ने का आदेश दिया था. रविवार को 3700 किलोग्राम विस्फ़ोटक के ज़रिए ये इमारत महज़ 12 सेकेंड में ढहा दी गईं.
इमारतों के 500 मीटर के दायरे में किसी को भी जाने की इजाज़त नहीं थी. इमारत ढहाए जाने के वक्त केवल सात लोग ही इसके 100 मीटर के दायरे में थे.
बिहार में सत्तारूढ़ ‘महागठबंधन’ के नेताओं ने जांच एजेंसी सीबीआई से सामान्य सहमति वापस लेने की मांग की है. महागठबंधन ने आरोप लगाया है कि भारतीय जनता पार्टी (बीजेपी) की केंद्र सरकार राजनीति उद्देश्यों के लिए जांच एजेंसी का इस्तेमाल कर रही है.
दिल्ली स्पेशल पुलिस एस्टैबलिशमेंट (डीएसपीई) एक्ट. 1946 की धारा 6 के तहत किसी भी राज्य में जांच के लिए सीबीआई को संबंधित राज्य सरकार से सहमति लेनी पड़ती है.
बिहार सरकार में ये चर्चा ऐसे समय छिड़ी है जब बीते सप्ताह ही सांसद, एमएलसी सहित आरजेडी के चार बड़े नेताओं पर एक पुराने कथित घोटाले के संबंध में सीबीआई ने छापेमारी की थी.
पहचान ज़ाहिर नहीं करने की शर्त पर आरजेडी के एक वरिष्ठ नेता ने समाचार एजेंसी पीटीआई को बताया कि बिहार सरकार ने सीबीआई को दी गई सहमति को वापस लेने की दिशा में काम करना शुरू कर दिया है.
राष्ट्रीय जनता दल (आरजेडी) के वरिष्ठ नेता शिवानंद तिवारी ने पीटीआई से कहा कि भाजपा के राजनीतिक विरोधियों को निशाना बनाने के लिए जिस तरह केंद्रीय एजेंसियों का 'दुरुपयोग' किया जा रहा है, ऐसे में बिहार में महागठबंधन सरकार को सीबीआई को दी गई सहमति वापस ले लेनी चाहिए.
वहीं, मुख्यमंत्री नीतीश कुमार की पार्टी जनता दल (यूनाइटेड) ने कहा है कि सीबीआई से सामान्य सहमति वापस लेने का यह सही समय है.
बिहार सरकार में मंत्री और जद(यू) नेता मदन सहनी ने कहा, "जिस तरह से सीबीआई, प्रवर्तन निदेशालय (ईडी) और आयकर विभाग जैसी केंद्रीय एजेंसियों का विपक्षी नेताओं की छवि खराब करने के लिए दुरुपयोग किया जा रहा है, उसे बिहार के लोग देख रहे हैं और वे उचित समय पर करारा जवाब देंगे."
इससे पहले पश्चिम बंगाल, छत्तीसगढ़, राजस्थान, पंजाब और मेघालय सहित नौ राज्य सीबीआई को दी गई सामान्य सहमति वापस ले चुके हैं.
एआईएमआईएम (ऑल इंडिया मजलिस-ए-इत्तेहादुल-मुस्लिमीन) के अध्यक्ष और हैदराबाद से सांसद असदुद्दीन ओवैसी ने प्रधानमंत्री नरेंद्र मोदी से सवाल किया है कि क्या अब भारत के मुसलमानों को घर में नमाज़ पढ़ने के लिए भी प्रशासन की मंज़ूरी लेनी पड़ेगी.
दरअसल, उत्तर प्रदेश के मुरादाबाद में 24 अगस्त को दो घरों में बड़ी संख्या में लोग नमाज़ पढ़ने के लिए इकट्ठा हुए थे. 
मस्जिद की बजाय मकान में इतनी बड़ी संख्या में लोगों के नमाज़ पढ़ने पर पुलिस में शिकायत दी गई.
इसके बाद छजलैट थाना क्षेत्र में इसको लेकर मुक़दमा दर्ज किया गया और पुलिस ने कहा है कि गिरफ़्तारी की कोशिशें जारी हैं.
इसी मामले में समाचार एजेंसी एएनआई पर मुरादाबाद एसपी के बयान को कोट करते हुए असदुद्दीन ओवैसी ने सवाल किया, "कब तक मुल्क में मुसलमानों के साथ दूसरे दर्जे के शहरी का सुलूक किया जाएगा?"
उन्होंने ट्वीट किया, "भारत में मुसलमान अब घरों में भी नमाज़ नहीं पढ़ सकते? क्या अब नमाज़ पढ़ने के लिए भी हुकूमत/पुलिस से इजाज़त लेनी होगी? को इसका जवाब देना चाहिए, कब तक मुल्क में मुसलमानों के साथ दूसरे दर्जे के शहरी का सुलूक किया जाएगा?"
उन्होंने अगले ट्वीट में लिखा, "समाज में कट्टरपंथ इस हद तक फैल गया है कि अब दूसरों के घरों में नमाज़ पढ़ने से भी लोगों के “जज़्बात” को ठेस पहुँच जाती है."
नमस्कार! बीबीसी हिंदी के इस लाइव पेज से जुड़ने के लिए आपका शुक्रिया.
हम यहाँ आपको दिन भर की सभी बड़ी ख़बरें और लाइव अपडेट्स देते रहेंगे.
यह लाइव पेज 24 घंटे उपलब्ध है. 28 अगस्त के अपडेट्स के लिए आप यहां क्लिक कर सकते हैं.
इमेज स्रोत, Getty Images
नसीम शाह
कहा जाता है कि 'इतिहास हमेशा विजेता के दृष्टिकोण से लिखा जाता है.' लेकिन 28 अगस्त को दुबई में खेले गए भारत-पाकिस्तान मैच का ज़िक्र हारी हुई टीम के एक खिलाड़ी के ज़िक्र के बिना शायद ही पूरा हो सके.
वो खिलाड़ी हैं पाकिस्तान के 19 साल के तेज़ गेंदबाज़ नसीम शाह. नसीम ने अपने पहले ही ओवर में जहां भारतीय प्रशंसकों के ख़ेमे में चिंता की लकीरें पैदा कर दीं, वहीं अपने आख़िरी ओवर में दुनिया के हर खेल-प्रेमी को दाद देने पर मजबूर कर दिया.
उस पर भी कमाल की बात ये कि भारत के ख़िलाफ़ सुपर-प्रेशर वाला ये मैच नसीम शाह का पहला अंतरराष्ट्रीय टी-20 मैच था. हालाँकि वो इससे पहले देश के लिए वन-डे और टेस्ट मैच खेल चुके हैं. 
इमेज स्रोत, Getty Images
के एल राहुल का विकेट
पहले ही ओवर में दिखाया जलवा
रविवार को भारतीय टीम जब पाकिस्तान के दिए 148 रन के लक्ष्य का पीछा करने उतरी तो पाकिस्तान के कप्तान बाबर आज़म ने नसीम शाह के हाथों में गेंद थमाई.
समाप्त
नसीम की पहली गेंद का सामना कप्तान रोहित शर्मा ने किया जिन्होंने एक रन लिया और फिर नसीम के दूसरी गेंद पर सामने थे केएल राहुल.
और अपने पहले ओवर की दूसरी ही गेंद पर नसीम ने राहुल की गिल्लियाँ बिखेर दीं जब बल्ले का भीतरी किनारा लेती हुई गेंद स्टंप्स पर जा लगी.
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
राहुल के बाद विराट कोहली मैदान पर आए. नसीम की पहली ही बॉल ने उन्हें थोड़ा संभलने पर मजबूर कर दिया. विराट भी चकित नज़र आए और उन्होंने मुस्कुराते हुए कुछ कहा भी. 
मगर नसीम की अगली गेंद ख़तरनाक रही जब कोहली आउट होते-होते बचे. नसीम की गेंद ने कोहली के बल्ले का बाहरी किनारा लिया, गेंद हवा में पीछे गई, मगर थर्ड स्लिप पर खड़े फ़ख़्र ज़माँ उसे लपक नहीं पाए.
इस जीवनदान के बाद अगली गेंद पर कोहली एक रन लेकर दूसरी छोर पर गए. मगर इस ओवर की आख़िरी गेंद पर फिर एक बार थोड़ी सनसनी फैली जब विकेटकीपर मोहम्मद रिज़वान उछल पड़े और लगा जैसे रोहित शर्मा के बल्ले ने भी गेंद को छुआ और वो लपके गए, मगर ना तो अंपायर ने कोई प्रतिक्रिया दिखाई, ना ही कप्तान बाबर आज़म और बोलर नसीम ने रिव्यू का फ़ैसला किया. 
इस पहले ओवर के बाद से नसीम जितनी भी बार गेंद थामकर मैदान के एक छोर से दौड़ते हुए आए, भारतीय प्रशंसकों की धड़कनें ज़रूर बढ़ीं.
हालाँकि, राहुल के बाद नसीम की झोली में अगला विकेट सूर्यकुमार यादव का आया. नसीम के दूसरे स्पेल की दूसरी गेंद की गति ने सूर्यकुमार को छकाया और उनके बेल्स बिखर गए. ये पारी का 15वाँ और नसीम का तीसरा ओवर था.
नसीम ने कुल चार ओवर में 27 रन देकर दो अहम विकेट लिए. मगर उनका चौथा ओवर भी यादगार रहा.
अपने आख़िरी ओवर की दूसरी गेंद के बाद नसीम के पैर की माँसपेशियाँ खिंच गईं और वो थोड़ा लंगड़ाते हुए दिखे. एक मौक़ा ऐसा भी आया जब वो दर्द से चीख पड़े और मैदान पर बैठ गए.
मगर उन्होंने मैदान नहीं छोड़ा, फ़िजियोथेरेपिस्ट की मदद ली और ओवर पूरा किया.
हालाँकि, उनके आख़िरी ओवर की पाँचवीं गेंद पर रबींद्र जडेजा ने छक्का जड़ा जो भारत के लिए बहुत कीमती साबित हुआ.  
इमेज स्रोत, Getty Images
नसीम शाह और जडेजा
अपने पहले ही ओवर में केएल राहुल का विकेट लेने के बाद नसीम विराट कोहली को भी निबटा देने के क़रीब पहुँच गए थे.  
विराट का विकेट तो नसीम शाह को नहीं मिला लेकिन एक वाकया ज़रूर ऐसा है जो दोनों खिलाड़ियों के लिए लगभग एक सा है.
कोहली का खेल के प्रति किस भाव का समर्पण रहा है, इसे उनके जीवन के शुरुआती सालों के एक अनुभव से देखा जा सकता है. 2006 में वे दिल्ली की रणजी टीम का हिस्सा थे. 
उनकी टीम कर्नाटक के ख़िलाफ़ मुक़ाबला खेल रही थी. जब दूसरे दिन का खेल समाप्त हुआ तो कोहली और उनके साथी बल्लेबाज़ पुनीत नॉट आउट थे.
उस रात 17 साल के कोहली के पिता प्रेम कोहली को ब्रेन स्ट्रोक आया और उनका निधन हो गया. 
अचानक पिता के गुज़रने का दुख बहुत बड़ा था. कोहली के घर पर नाते रिश्तेदारों का आना शुरू हो गया, लेकिन कोहली नॉटआउट पारी को आगे बढ़ाने के लिए मैदान में पहुंच गए. तब दिल्ली के कोच चेतन शर्मा थे और कप्तान मिथुन मिन्हास. दोनों ने कोहली को घर जाकर परिवार के साथ रहने की सलाह दी.
लेकिन, कोहली ने मैच खेलने पर ज़ोर दिया. उस पारी में उहोंने 90 रन बनाए थे. कर्नाटक टीम की कप्तानी कर रहे येरे गौड़ और उनके टीम के साथियों ने भी कोहली के साहस और प्रतिबद्धता की तारीफ़ की थी.
तीसरे दिन का खेल ख़त्म होने के बाद विराट कोहली अपने पिता के अंतिम संस्कार में शामिल हुए. 
कुछ ऐसा ही किस्सा नसीम शाह के जीवन का भी है. 
क़रीब तीन साल पहले जब वो महज़ 16 साल कुछ दिन के थे, जब उनकी मां का देहांत हो गया. 
जिस समय नसीम ने पाकिस्तान के लिए इंटरनेशनल क्रिकेट में डेब्यू किया था, उसी दौरान उनकी मां का देहांत हो गया. उस समय नसीम अपने इंटरनेशनल डेब्यू मैच के लिए ऑस्ट्रेलिया में थे, जब इस युवा खिलाड़ी की मां की मौत की ख़बर आई लेकिन वह ऑस्ट्रेलिया से वापस नहीं लौटे. वह अपनी मां के जनाज़े में शामिल नहीं हो सके.
इमेज स्रोत, Getty Images
नसीम शाह
रविवार के मैच के बाद से सोशल मीडिया पर जहां #INDvsPAK, #HardikPandya ट्रेंड कर रहा है वहीं नसीम शाह ने भी सोशल-ट्रेंड्स में अपनी जगह बनाए रखी है.
पाकिस्तान में तो नसीम शाह ट्रेंड के लिहाज़ से दूसरे नंबर पर चमक रहे हैं. पीसीबी ने खेल का हाल बताते हुए जो एक लेख प्रकाशित किया है, उसमें नसीम को 'स्टार' बतया है.
भारत के जाने-माने कमेंटेटर हर्षा भोगले ने भी नसीम शाह के लिए ट्वीट किया है.
हर्षा भोगले ने लिखा है, "नसीम शाह के भीतर कुछ ऐसा है, जो बहुत कम लोगों के भीतर होता है. वास्तविक पेस. जब मैंने उन्हें पहली बार, शायद ऑस्ट्रेलिया के ख़िलाफ़ उनके डेब्यू मैच में देखा था, उस वक़्त वो कच्चे लग रहे थे. लेकिन अब उनमें एक सहज और नेचुरल आउटस्विंगर नज़र आ रहा है. अगर पाकिस्तान उनका ध्यान रखता है तो वह एक शानदार बॉलर बनकर उभरेंगे."
सिवी केनफ़ीड लिखते हैं, "मैं सिर्फ़ खड़े होकर इस नौजवान के लिए तालियां बजाना चाहता हूं. इस शख़्स ने अपना 150 फ़ीसद दिया और पाकिस्तान को 148 रन के मामूली लक्ष्य देने के बावजूद मैच में बनाए रखा. इस युवक ने बहादुरी का शानदार उदाहरण पेश किया है. क्रैम्प्स से जूझने के बावजूद यह लड़ता रहा."
अभय नाम के यूज़र लिखते हैं, "नसीम शाह के लिए मेरा दिल बैठा जा रहा है. सीमा के इस पार से यानी भारत की ओर से इन खिलाड़ियों के लिए सम्मान."
हालांकि ईएसपीएन क्रिक इंफ़ो ने ट्वीट करके जानकारी दी है कि पाकिस्तान के फ़ैन्स को ज़्यादा परेशान होने की ज़रूरत नहीं है क्योंकि मैच में चमकने वाले नसीम शाह फिट हो जाने चाहिए और वो एशिया कप के दूसरे मैचों के लिए ठीक रहेंगे.
नसीम के लिए सुशांत मेहता नाम के यूज़र ने लिखा है, "नतीजे से इतर, नसीन शाह का डेब्यू शानदार रहा." 
एक यूज़र ने लिखा है, "नसीम शाह..बस इतना ही. बस यही ट्वीट है."
ये भी पढ़ें 
हार्दिक पांड्या का 'स्पेशल शो', पाकिस्तान के हाथ से ऐसे छीना मैच 
भारत जीता लेकिन पाकिस्तान ने उजागर की कई कमज़ोर कड़ियाँ
भारत-पाकिस्तान क्रिकेटः आज भी याद हैं ये पांच सबसे रोमांचक मुक़ाबले
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
हार्दिक पांड्या के बल्ले से टकरा कर रविवार को मोहम्मद नवाज़ की गेंद ने दुबई इंटरनेशनल क्रिकेट स्टेडियम की बाउंड्री पार की और भारत की जीत पर मुहर लग गई.
भारत में आधी रात के करीब का वक़्त था लेकिन कई शहरों में लोग सड़कों पर उतर आए. ढोल, नगाड़े बजने लगे. तिरंगे लहराए जाने लगे. आतिशबाज़ी होने लगी. ट्विटर पर बधाई संदेश आने लगे. पूर्व क्रिकेटर, नेता और फैन्स टीम इंडिया को बधाई देने लगे. 
कई लोगों के लिए रविवार को खेला गया एशिया कप मैच 'बदले का मुक़ाबला' था. करीब 10 महीने पहले यानी अक्टूबर 2021 में दुबई में ही ये दोनों टीमें जब टकराईं थीं तब पाकिस्तान ने 10 विकेट से जीत हासिल की थी. 
भारत और पाकिस्तान के बीच रविवार को खेले गए मैच में ज़्यादातर समय पलड़ा भले ही भारतीय टीम का भारी रहा लेकिन 19वें ओवर तक ये जीत को लेकर सौ फ़ीसदी गारंटी देने को कोई तैयार नहीं था. 
रोमांच ऐसा था कि डग आउट और ड्रेसिंग रुम में बैठे खिलाड़ी कई मौकों पर नाखून चबाते और गहरी सांस भरते देखे गए. 
समाप्त
पाकिस्तान के लिए पहला मैच खेल रहे नसीम शाह के चौथे ओवर की चौथी गेंद (भारतीय पारी का 18वां ओवर) पर अंपायर ने जमकर खेल रहे भारतीय बल्लेबाज़ रवींद्र जडेजा को आउट दिया तो भारतीय खेमे के हर खिलाड़ी के चेहरे पर मायूसी साफ़ देखी जा सकती थी. 
रिव्यू में जडेजा नॉट आउट बताए गए तो विराट कोहली के चेहरे पर दिखे राहत और खुशी के रंगों को मैच का प्रसारण कर रहे ब्रॉडकास्टर ने बार बार दिखाया. 
हार्दिक पांड्या ने मैच को पाकिस्तान की ओर फिसलने नहीं दिया लेकिन भारतीय खिलाड़ियों को ये मानने में संकोच नहीं था कि एक वक़्त टक्कर बराबरी पर थी. 
मैच में भारत के सबसे कामयाब गेंदबाज़ भुवनेश्वर कुमार ने मैच के बाद कहा, "जब हम लक्ष्य का पीछा कर रहे थे तब 10 ओवर के बाद मैच किसी भी तरफ जा सकता था. हार्दिक और जडेजा ने वाकई अच्छी बल्लेबाज़ी की."
कप्तान रोहित शर्मा ने कहा, " एकतरफ़ा जीत के बजाए मैं ऐसी जीत पसंद करता हूं."
इमेज स्रोत, Getty Images
सूर्य कुमार यादव
रोमांचक मुक़ाबले फैन्स को भी रास आते हैं. एकतरफ़ा मैच की तुलना में कांटे की टक्कर हो तो टीआरपी भी ऊपर जाती है लेकिन क्रिकेट पंडित और चैंपियन टीमें मैदान में 'दबदबा' साबित करने में ज़्यादा यकीन करती हैं.
भारतीय टीम के लिए 148 रन की चुनौती बहुत बड़ी नहीं मानी जा रही थी लेकिन पाकिस्तान ने लक्ष्य तक पहुंचने में रोहित शर्मा की टीम के पसीने निकाल दिए. 
हार्दिक पांड्या के शानदार ऑलराउंड खेल, रवींद्र जडेजा की ज़िम्मेदारी भरी पारी, भुवनेश्वर कुमार की सटीक गेंदबाज़ी और कोच राहुल द्रविड़ की बेहतरीन रणनीति से भारत जीत हासिल करने में कामयाब रहा लेकिन बाबर आज़म की टीम ने उसकी कई कमज़ोर कड़ियों को सामने ला दिया. 
इमेज स्रोत, Getty Images
विराट कोहली और केएल राहुल
भारतीय बल्लेबाज़ी क्रम के शुरुआती तीन बल्लेबाज़ यानी कप्तान रोहित शर्मा, केएल राहुल और विराट कोहली शुरू में तेज़ी से रन नहीं बना पाते हैं. विरोधी गेंदबाज़ शुरुआत में दबाव बनाएं तो ये बिखर जाते हैं. 
टी-20 फॉर्मेट में क्रिकेट के कई जानकार इसे टीम इंडिया की कमज़ोर कड़ी मानने लगे हैं. ये कमज़ोरी रविवार को दुबई में पाकिस्तान के ख़िलाफ़ भी दिखी. 
पहला मैच खेल रहे नसीम शाह ने केएल राहुल को खाता नहीं खोलने दिया. भारतीय पारी के पहले ओवर में फख़र जमां ने कैच पकड़ लिया होता तो विराट कोहली भी स्कोरर को परेशान किए बिना पैवेलियन लौट गए होते. 
रोहित शर्मा आठवें ओवर तक विकेट पर टिके ज़रूर लेकिन 66.6 के बेहद खराब स्ट्राइक रेट से सिर्फ़ 12 रन बना सके. सुस्त बल्लेबाज़ी ही उनकी विदाई का कारण बनी. रन रेट बढ़ाने की कोशिश में वो मोहम्मद नवाज़ का शिकार बन गए. 
इमेज स्रोत, Getty Images
विराट कोहली
विराट कोहली की पहचान 'मैच विनर' की रही है लेकिन बीते कुछ सीज़न से वो पुरानी लय में नहीं हैं. पाकिस्तान के ख़िलाफ़ जीवनदान मिलने के बाद वो रंग में लौटते दिख रहे थे. लेकिन विकेट पर आंखें जमाने के बाद उन्होंने विकेट गंवा दिया. 
रोहित शर्मा के आउट होने के बाद वो सिर्फ़ एक ओवर ही विकेट पर रुके.  उन्होंने 35 रन से बनाए लेकिन इसके लिए 34 गेंदें खेलीं. 
टी-20 फॉर्मेट में सौ के करीब का स्ट्राइक रेट अच्छा नहीं कहा जा सकता. रोहित के ठीक बाद उनके आउट होने से टीम पर दबाव बढ़ गया. 
इमेज स्रोत, Getty Images
हार्दिक पांड्या
भुवनेश्वर कुमार और हार्दिक पांड्या ने पाकिस्तान के टॉप ऑर्डर को बांधे रखा लेकिन आखिरी ओवरों में ढील दिखाने की कमज़ोरी फिर से उजागर हुई. पाकिस्तान टीम अपनी पारी की आखरी 17 गेंदों में 33 रन बनाने में कामयाब रही. 
पाकिस्तान के पुछल्ले बल्लेबाज़ टीम को संघर्ष करने लायक स्कोर तक ले गए. 11वें नंबर पर बल्लेबाज़ी के लिए शाहनवाज़ दहानी ने सिर्फ़ छह गेंदों में 16 रन बना दिए. पाकिस्तान के कप्तान बाबर आज़म ने भी उनकी तारीफ की.  
भारतीय गेंदबाज़ो में आवेश ख़ान सबसे महंगे साबित हुए. उन्होंने दो ओवरों में 19 रन लुटा दिए. अर्शदीप सिंह ने 33 और युजवेंद्र चहल ने 32 रन खर्च किए. चहल को कोई विकेट भी नहीं मिला. 
इमेज स्रोत, Getty Images
रवींद्र जडेजा
पाकिस्तान के ख़िलाफ़ जीत में भारत को मिले किस्मत के साथ भी भूमिका रही. कप्तान रोहित शर्मा टॉस जीतने में कामयाब रहे. इससे भारत को लक्ष्य का पीछा करने का मौका मिला. आम तौर पर इस मैदान पर लक्ष्य का पीछा करने वाली टीम फ़ायदे में रहती है. पाकिस्तान टीम ने कैच टपकाकर भी भारतीय टीम को लाभ का मौका दिया.
भारतीय टीम को कोच और कप्तान की बेहतर रणनीति का भी फ़ायदा मिला. भुवनेश्वर कुमार और हार्दिक पांड्या ने शॉर्ट गेंदों और बाउंसरों का सही इस्तेमाल किया. इससे पाकिस्तान के कप्तान बाबर आज़म और टॉप ऑर्डर के दूसरे बल्लेबाज़ मुश्किल में दिखे. 
पाकिस्तान के स्पिनर मोहम्मद नवाज़ जब हावी होते दिख रहे थे तब भी भारत ने पाकिस्तान को चौंकाया और रवींद्र जडेजा को चौथे नंबर पर बल्लेबाज़ी के लिए भेज दिया. इस दांव ने भारत को पाकिस्तान पर बढ़त दिला दी. 
भारत का अगला मैच 31 अगस्त को हॉन्ग कॉन्ग के ख़िलाफ़ है. उस मैच में भारत को शायद ही मुश्किल हो लेकिन तीन सितंबर से शुरू हो रहे सुपर 4 स्टेज में टीम को 'कड़ा इम्तिहान' देना पड़ सकता है.
ये भी पढ़ें
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूबपर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
पिच पर 'कूल कूल स्टाइल' भारतीय फैन्स के लिए कोई अनजाना अंदाज़ नहीं है. 
फर्क है तो बस इतना कि पाकिस्तान के ख़िलाफ़ रविवार के एशिया कप मुक़ाबले में 'मिस्टर कूल' का ताज पहनने वाले खिलाड़ी थे हार्दिक पांड्या.
रोमांचक मुक़ाबले में दो गेंद बाकी रहते टीम इंडिया के सिर पर 'जीत का सेहरा' सजाने वाले हार्दिक पांड्या इस मैच में हिस्सा ले रहे बाकी 21 खिलाड़ियों से बहुत अलग और कई गुना बेहतर नज़र आए. 
बल्ले और गेंद दोनों से कमाल करने वाले हार्दिक पांड्या ने मुश्किल हालात के बीच जो धैर्य, चतुराई और ख़ुद पर भरोसा दिखाया, उसके जरिए उन्होंने आम फैन्स से लेकर दिग्गजों तक का दिल जीत लिया. इनमें पाकिस्तान के कप्तान बाबर आज़म शामिल हैं. पांड्या ने जिस अंदाज़ में टीम को मंज़िल तक पहुंचाया, बाबर ने उसकी खुलकर तारीफ की. 
बल्लेबाज़ों को एक एक रन के लिए तरसाने वाली पिच पर हार्दिक पांड्या ने रन रेट का मीटर ऊपर चढ़ते जाने दिया और टॉप गियर तब लिया जब 18 गेंद में 32 रन बनाने थे. 
समाप्त
आखिरी ओवर में जब चार गेंद में छह रन बनाने थे, तब तीसरी गेंद पर एक रन लेने को बेताब दिनेश कार्तिक को आंख के जिस इशारे से उन्होंने रोका, वो फैन्स को भा गया. 
उस वक़्त हार्दिक पांड्या के इस फ़ैसले से हो सकता है कई धड़कने तेज़ हो गई हों लेकिन वो जानते थे कि क्या कर रहे हैं. 
मैच के बाद हार्दिक पांड्या ने कहा, "मुझे लगा कि गेंदबाज़ मुझसे कहीं ज़्यादा दबाव में है. आखिरी ओवर में मुझे बस एक छक्के की ज़रूरत थी. "
और 20वें ओवर की चौथी गेंद पर उनके बल्ले से निकले छक्के ने मैच का नतीजा तय कर दिया. 
इमेज स्रोत, Getty Images
और इस शॉट के बाद दूसरे छोर पर खड़े दिनेश कार्तिक ने पहले सिर झुकाकर हार्दिक पांड्या को सलाम किया और उसके बाद उन्हें गले लगाया. 
हार्दिक पांड्या ने रन तो सिर्फ़ 33 बनाए लेकिन ये उस वक़्त उनके बल्ले से निकले जब पाकिस्तान को दुबई में जीत की उम्मीद दिखने लगी थी. 
लेकिन बकौल हार्दिक पांड्या उन्हें भरोसा था कि मैच का नतीजा भारत के ही हक़ में रहेगा. 
वो कहते हैं, "मुझे पता था कि (मोहम्मद) नवाज़ को गेंद डालनी है. हमें सात रन की ही ज़रूरत थी. अगर हमें 15 रन की भी ज़रूरत होती तो भी मैं मौका बनाता. "
ये बयान एक अलग किस्म के भरोसे को ज़ाहिर करता है. मोहम्मद नवाज़ रविवार के मैच में पाकिस्तान के सबसे कामयाब गेंदबाज़ साबित हुए. उन्होंने भारतीय कप्तान रोहित शर्मा, विराट कोहली और रवींद्र जडेजा के विकेट हासिल किए. 
लेकिन, हार्दिक पांड्या पाकिस्तान पर 'निर्णायक प्रहार' के लिए नवाज़ का ही इंतज़ार कर रहे थे. 
इमेज स्रोत, ANI
शायद यही वो भरोसा था जिसके लिए क्रिकेट के तमाम जानकार हार्दिक पांड्या की तारीफ में जुटे हैं. 
भारतीय टीम के पूर्व स्पिनर अमित मिश्रा के मुताबिक रविवार के रोमांचक मुक़ाबले में हार्दिक पांड्या 'दोनों टीमों के बीच का अंतर' थे.
17 गेंदों की पारी में हार्दिक ने चार चौके और एक छक्का लगाया. इनमें से तीन चौके और एक छक्का आखिरी दो ओवर में बल्ले से निकले. 
हार्दिक ने कमाल गेंद से भी किया. उन्होंने सिर्फ़ 25 रन देकर तीन विकेट हासिल किए. 
उनके शानदार ऑलराउंड खेल की पूर्व क्रिकेटर वीरेंद्र सहवाग ने अलग अंदाज़ में तारीफ की. 
सहवाग ने ट्विटर पर लिखा, "शानदार हार्दिक पांड्या. सबकुछ मैं करेगा."
अपने दौर में पाकिस्तान के ख़िलाफ़ उम्दा प्रदर्शन के लिए याद किए जाने वाले पूर्व क्रिकेटर और पूर्व कोच वेंकटेश प्रसाद ने भी हार्दिक पांड्या की जमकर तारीफ की और उनके प्रदर्शन को 'स्पेशल' बताया.
पूर्व कप्तान सचिन तेंदुलकर भी हार्दिक पांड्या की पारी की तारीफ की. 
जीत के बाद कप्तान रोहित शर्मा भी हार्दिक पांड्या पर निसार दिखे.
इमेज स्रोत, Ani
हार्दिक पांड्या भी जीत के इस पल का मज़ा लेना चाहते हैं लेकिन कहीं न कहीं वो  ये भी जानते हैं कि अभी तो सिर्फ़ शुरुआत है, टूर्नामेंट में आगे कई मैच बाकी हैं. 
ये भी पढ़ें
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूबपर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, ANI/UGC
रविवार को कुछ ही सेकेंड में नोएडा की चर्चित दो बहुमंजिला इमारतें धराशायी हो गईं. दोपहर के ठीक ढाई बजे इन ट्विन टॉवर को विस्फोटकों से उड़ा दिया गया और इन बहुमंजिला इमारतों को जगह था मलबा और धुआं.
एपेक्स और सेयेन नामक टावर को सुपरटेक बिल्डर ने बनाया था. बाद में पाया गया कि इन्हें बनाने में नियमों का उल्लंघन किया गया. ये देश में गिराई जाने वाली सबसे बड़ी बहुमंजिला इमारतें होंगी. 
30 मंजिल वाली इमारतों को 'ट्विन टावर' कहा जाता था. इनकी ऊंचाई 320 फ़ीट से ज़्यादा है, और ये नोएडा के घनी आबादी वाले इलाके में स्थित हैं. इन्हें गिराने के लिए क़रीब 3700 किलोग्राम विस्फोटक का इस्तेमाल किया गया. 
नोएडा अथॉरिटी के मुताबिक सुपरटेक के ट्विन टावर को गिराने के बाद पर्यावरण संरक्षण के उद्देश्य से प्रभावित क्षेत्रों में सड़क, फुटपाथ, सेंट्रल वर्ज और पेड़ पौधों की धुलाई के लिए वाटर टैंकर्स, मैकेनिकल स्वीपिंग मशीन और सफाई कर्मचारियों की तैनाती की गई थी.
नोएडा अथॉरिटी के मुताबिक़, वहां प्रभावित क्षेत्रों में साफ-सफाई के लिए 6 मैकेनिकल स्वीपिंग मशीनें और 200 कर्मचारी काम पर लगाए गए हैं.
समाप्त
इसके साथ ही प्रभावित क्षेत्रों में सड़कों, फुटपाथ, पार्क, सेंट्रल वर्ज, पेड़-पौधों की धुलाई के लिए 100 वाटर टैंकों की व्यवस्था भी की गई है.
इमेज स्रोत, UGC
इस दौरान आसपास के इलाक़ों में मौजूद पेड़ पौधों पर जमी धूल को तुरंत हटाने का काम कुछ ही देर में शुरू कर दिया जाएगा. यह भी बताया गया है कि आने वाले कई दिनों तक इलाक़े में पानी का छिड़काव किया जाएगा.
इस इमारत को गिराने को लेकर जो तैयारी की गई थी, वह सब योजना के मुताबिक ही हुआ. योजना के मुताबिक ही अब साइट से मलबा हटाया जाएगा. 
लेकिन आज भी बहुत सारे लोगों के मन में ये सवाल है कि करीब 318 फीट ऊंची टावर को क्यों गिराया गया. दरअसल इस टॉवर का निर्माण नियमों के उल्लंघन करके किया गया था. 
एपेक्स (32 मंजिली) और सेयेन (30 मंजिला) जुड़वां टावर भारतीय राजधानी में सबसे ऊंचे कुतुब मीनार से ऊंचे थे. 
इस टावर को गिराने का फ़ैसला एक लंबी क़ानूनी लड़ाई के बाद लिया गया था. यह संघर्ष इलाहाबाद उच्च न्यायालय से शुरू हुआ था और इसका अंतिम फ़ैसला सुप्रीम कोर्ट में लिया गया.
इमेज स्रोत, UGC
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
कहानी 2004 में शुरू होती है जब नोएडा (न्यू ओखला औद्योगिक विकास प्राधिकरण) ने औद्योगिक शहर बनाने की योजना के तहत एक आवासीय क्षेत्र बनाने के लिए सुपरटेक नामक कंपनी को एक साइट आवंटित की थी.
समाचार एजेंसी और मीडिया रिपोर्ट्स के मुताबिक 2005 में, नोएडा बिल्डिंग कोड और दिशानिर्देश 1986 के अनुसार सुपरटेक ने प्रत्येक 10 मंजिल वाले 14 फ्लैटों की योजना तैयार की गई और अनुमोदित की गई. 
नोएडा अथॉरिटी ने 10 मंजिलों वाले 14 अपार्टमेंट भवनों के निर्माण की अनुमति दी गई, साथ ही यह भी प्रतिबंध लगाया गया था कि ऊंचाई 37 मीटर से अधिक नहीं होनी चाहिए. 
योजना के अनुसार, इस साइट पर 14 अपार्टमेंट और एक वाणिज्यिक परिसर के साथ एक गार्डन विकसित किया जाना था. 
2006 में कंपनी को निर्माण के लिए अतिरिक्त ज़मीन दी गई थी. उन्हीं नियमों के साथ जैसा कि पहले ही उल्लेख किया गया है, लेकिन एक नई योजना बनाई गई कि बिना गार्डन के दो और भवन (10 मंजिल) बनाए जाना है. 
अंत में, 2009 में, 40 मंजिलों के साथ दो अपार्टमेंट टावर बनाने के लिए अंतिम योजना तैयार की गई थी, हालांकि, उस समय इस परियोजना को मंजूरी नहीं मिली थी.
ट्विन टावर के पास रहने वाले लोगों को ये डर सता रहा
2011 में रेजिडेंट्स वेलफेयर एसोसिएशन की ओर से इलाहाबाद हाईकोर्ट में एक याचिका दायर की गई. 
याचिका में आरोप लगाया गया है कि इन टावरों के निर्माण के दौरान उत्तर प्रदेश अपार्टमेंट मालिक अधिनियम, 2010 का उल्लंघन किया गया है.
इसके मुताबिक केवल 16 मीटर की दूरी पर स्थित दो टावरों ने कानून का उल्लंघन किया था.
याचिका में यह भी आरोप लगाया गया है कि इन दोनों टावरों को बगीचे के लिए आवंटित भूमि पर अवैध रूप से खड़ा किया गया था.
2012 में इलाहाबाद उच्च न्यायालय में सुनवाई के लिए मामला आने से पहले, नोएडा प्रशासन ने 2009 में दायर योजना (40 मंजिलों वाले दो अपार्टमेंट टावर) को मंजूरी दे दी थी.
इमेज स्रोत, Getty Images
इस मामले में अप्रैल 2014 में फ़ैसला रेजिडेंट्स वेलफेयर एसोसिएशन के पक्ष में आया था. इसी के तहत इन टावरों को गिराने का आदेश भी जारी किया गया था. 
यह भी आदेश दिया गया कि सुपरटेक को टावर गिराने का ख़र्च वहन करना चाहिए और उन लोगों को 14 फ़ीसदी ब्याज़ के साथ पैसा वापस करना चाहिए जिन्होंने यहां पहले से ही घर खरीदा है.
उसी वर्ष मई में, सुपरटेक ने फ़ैसले को चुनौती देते हुए सुप्रीम कोर्ट का दरवाजा खटखटाया और दावा किया कि निर्माण कार्य उचित मानदंडों के मुताबिक ही किया गया है. 
अगस्त 2021 में इलाहाबाद उच्च न्यायालय के फ़ैसले को बरकरार रखने वाले सुप्रीम कोर्ट ने भी माना कि नियमों का उल्लंघन किया गया था.
नतीजतन, आज, 28 अगस्त, 2022, ट्विन टावरों को पूरी तरह से ध्वस्त कर दिया गया है. 
भारत में गगनचुंबी इमारतों को गिराना आसान काम नहीं है. 
साल 2020 में, अधिकारियों ने केरल में दो झील के किनारे के लक्जरी अपार्टमेंट को ध्वस्त कर दिया, जो पर्यावरण नियमों के उल्लंघन में बनाए गए थे. 
लेकिन नोएडा में जितनी ऊंची इमारत को गिराया गया है, वह इससे पहले भारत में कभी नहीं हुआ था. 
इन टावर को खड़ा करने वाले निजी डेवलपर सुपरटेक ने वादा किया था कि 37 मंजिला शीआन एक 'आइकन' होगा और शीर्ष बालकनी पर खड़े होने से नीचे 'चमकता हुआ शहर' का दृश्य दिखाई देगा. 
28 अगस्त को वे सारे वादे धूल फांक रहे थे.ये भी पढ़ें: 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
''अगर जीत के इरादे से बेखौफ होकर युद्ध भूमि में जाएंगे तो बगैर खरोंच के वापस घर आ पाएंगे.'' 
जापान के 16वीं सदी के सेनापतियों में से एक युसुगी केनसिन ने जब ये बात कही थी तो शायद ही उन्होंने कभी ये सोचा होगा कि किन्हीं दो देश की सेनाएं समुद्र के बजाय बादलों के नजदीक एक दूसरे के आमने-सामने होंगीं और वो भी 15-15 मीटर ऊंची बर्फ के बीच. 
पिछले चार दशक से भारत और पाकिस्तान के हजारों सैनिक एक दूसरे के सामने ऐसे ही हालात में मुस्तैद हैं. 
जिस जगह पर सैनिकों के आमने-सामने की मोर्चेबंदी है, उसे सियाचिन ग्लेशियर कहा जाता है. इसे दुनिया का सबसे ऊंचा युद्ध का मोर्चा माना जाता है. 
सियाचिन ग्लेशियर कश्मीर के उत्तर में 6700 मीटर की ऊंचाई पर है. ये सिर्फ इसलिए घातक नहीं माना जाता है कि यहां की ढलानों और घाटियों में बड़ी तादाद में दोनों देशों के सैनिक आमने-सामने हैं बल्कि इसलिए भी कि यहां की जलवायु और दुर्गम इलाके जानलेवा हैं. 
समाप्त
3 अप्रैल 1984 को यहां भारत और पाकिस्तान के सैनिकों के बीच मुठभेड़ हुई थी जिसके बाद से यहां दोनों देशों की फौज एक दूसरे के सामने खड़ी है. इसके बाद से यहां दोनों देश के हजारों सैनिक जमा देने वाली ठंड, बर्फीले तूफान और हिमस्खलन की घटनाओं में मारे जा चुके हैं. 
इतना ही नहीं जो लोग हिमस्खलन में मारे गए हैं उनमें से कइयों के शव अभी तक बरामद नहीं हो पाए हैं. 
इमेज स्रोत, Getty Images
इस सप्ताह सियाचिन ग्लेशियर में तैनात भारतीय सेना की एक यूनिट को दो सैनिकों के शव मिले. एक शव 38 साल पहले इस इलाके में लापता हुए सैनिक का था, जबकि दूसरे शव की पहचान नहीं हो पाई है. 
समाचार एजेंसी पीटीआई ने अधिकारियों के हवाले से बताया कि उन्होंने चंद्रशेखर हरबोला नाम के सैनिक के शव का अवशेष खोज निकाला है. 
साल 1984 में वो ग्लेशियर में गश्त करने के दौरान अपने 19 साथियों के साथ हिमस्खलन में फंस गए थे.   
हरबोला उत्तराखंड के रहने वाले थे. इतने साल के बाद राजकीय सम्मान के साथ उनकी अंत्येष्टि की गई. टाइम्स ऑफ इंडिया के मुताबिक गश्ती टीम के लिए हरबोला का नाम शामिल नहीं था, लेकिन आखिरी वक्त में एक सैनिक के बीमार पड़ने की वजह से हरबोला को इस टीम में शामिल किया गया. 
इस तरह का यह कोई पहला मामला नहीं है. 2014 में भारतीय सेना की एक गश्ती टीम को तुकाराम पाटिल का शव मिला था. बताया जाता है कि 21 साल पहले इस इलाके में पाटिल गायब हो गए थे.
इमेज स्रोत, BBC/ASIF ALI
2017 तक भारत और पाकिस्तान दोनों ने माना था कि 38 साल पहले दोनों के बीच संघर्ष के बाद से अब तक इस इलाके में 2500 सैनिक मारे जा चुके हैं. गैर आधिकारिक तौर पर ये संख्या 3000 से 5000 लोगों के बीच बताई जा रही है. 
इस इलाके में जो सैनिक मारे गए थे उनकी वजह बेहद कठिन भौगोलिक इलाके और जलवायु थी. इनमें से 70 फीसदी की मौत इसी वजह से हुई थी. 
लिहाजा 2003 में भारत और पाकिस्तान ने यहां युद्ध विराम का समझौता किया. इस समझौते की वजह से अब तक यहां दोनों देशों की सेनाओं के बीच कोई लड़ाई नहीं हुई है. 
पांच साल पहले बीबीसी पर छपे एक इंटरव्यू में पाकिस्तानी सेना के एक वरिष्ठ सैनिक और डॉक्टर ने कहा था, "यहां सैनिकों का सबसे बड़ा दुश्मन मौसम है. ठंडी हवा और ऑक्सीजन की कमी ही यहां के हालात को घातक बनाते हैं दुश्मन की फौज नहीं." 
सियाचिन में औसतन तापमान पूरे साल शून्य से 20 डिग्री नीचे तक रहता है, लेकिन ठंड में यह 50 डिग्री नीचे तक चला जाता है. यह भी ध्यान रहे कि ऑक्सीजन की कमी से यहां सांस लेना बेहद मुश्किल होता है. 
गयारी सेक्टर जहां पाकिस्तान के 140 सैनिक हिमस्खलन में दब गए
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
7 अप्रैल 2012 को यहां अब तक का सबसे खौफ़नाक हादसा हुआ. उस दिन पाकिस्तान लाइट इन्फेंट्री के 140 सैनिक हिमस्खलन में दब गए. यूनिट के हेडक्वॉर्टर को बर्फ और पत्थरों ने निगल लिया. यह इलाका पाकिस्तानी सेना के गयारी सेक्टर में था. ये जगह सियाचिन ग्लेशियर से 32 किलोमीटर दूर पश्चिम में है. 
एक साल बाद भारतीय सेना के साथ भी ऐसा ही हादसा हुआ. भारतीय चौकी पर एक बड़ी सी बर्फ की दीवार गिर पड़ी. अधिकारियों के मुताबिक इस हादसे में नौ सैनिकों की मौत हो गई. 
भारत और पाकिस्तान ने हाल के सालों में इलाके के असैन्यीकरण करने और साझा इलाके की डिलिमिटेशन पर बातचीत की है, लेकिन इसका कोई नतीजा नहीं निकला है. इस वजह से दोनों ओर के हजारों सैनिकों को इस बेहद कठिन भौगोलिक इलाके में तैनात रहना पड़ रहा है. जबकि हकीकत ये है कि जानलेवा मौसम की वजह से यहां बाथरूम जाने, ब्रश करने या खाना खाने का रूटीन काम भी उनके लिए जानलेवा साबित हो सकता है. 
इसमें आर्थिक लागत भी जोड़ी जानी चाहिए. 2014 में बीबीसी ने बताया था कि भारतीय सेना हर दिन सियाचिन में तैनात अपने सैनिकों की सप्लाई के लिए दस लाख डॉलर खर्च करती है. 
इसके बावजूद भारत इस रणनीतिक पोजीशन को नहीं छोड़ना चाहता क्योंकि यहां से ये कश्मीर में निचले इलाके में अपने दुश्मन पर अच्छी तरह से पकड़ बनाए रखी जा सकती है. 
इमेज स्रोत, PRASHANT PANJIAR
अप्रैल 1984 में भारतीय सेना ने यहां ऑपरेशन मेघदूत चलाकर सियाचिन ग्लेशियर को अपने नियंत्रण में ले लिया था. 
पाकिस्तान ने 1970 के दशक में इस पर कब्जा करने की कोशिश की थी. 
पाकिस्तानी सेना ने तब से कई बार यहां भारतीय सेना से यह जगह छीनने की कोशिश की लेकिन उसे नाकामी ही हाथ लगी. 
एक कोशिश पाकिस्तानी सेना के एक युवा अफसर परवेज मुशर्रफ के नेतृत्व में भी हुई थी लेकिन ये भी नाकाम रही. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Nick David
दुनिया भर में हर दिन दो अरब कप से ज्यादा कॉफी पी जाती है. सिर्फ ब्रिटेन में ही साढ़े नौ करोड़ कप कॉफी का इस्तेमाल होता है. आज सुबह से शाम तक कॉफी पी जाती है. लेकिन आज से 450 साल पहले पश्चिम यूरोप में शायद ही किसी ने इसका नाम सुना था.  
काफी की जड़ें इथियोपिया से जुड़ी हैं, जहां जंगलों में इसका पौधा काफी तेजी से पनपता था. लेकिन धीरे-धीरे लोगों का ध्यान इसकी ओर गया. 
उन्होंने महसूस किया कि इस सूखे फल को भूनने और पीसने बाद पीने के काम में लाया जा सकता है. और यह भी कि इस पेय पदार्थ की लत भी लग सकती है. धीरे-धीरे इसे पीने वालों के बीच इसकी चर्चा बढ़ने लगी.
पश्चिमी देशों में इसे पीने वाले इसका स्वाद पसंद करने लगे और फिर उन्हें लगा कि ये कारोबार के लिए काफी मुफीद है. दरअसल वाइन और बियर तो लोग पी रहे थे लेकिन कारोबारी सौदेबाजी के दौरान महीन बातचीत में मददगार नहीं थे. 
बिजनेस की बातों के दौरान दिमाग बिल्कुल साफ होना चाहिए. हालांकि इस पर मत बंटे हुए थे. कॉफी प्लूटो की डाइट-ड्रिंक भी कही गई, जिसे चुड़ैलें मरे हुए लोगों की खोपड़ियों से पीती थीं. 
समाप्त
कॉफ़ी के चूरे से कपड़ा
ब्रिटेन में पहला कॉफी हाउस 1651 में ऑक्सफोर्ड में खोला गया. इसके बाद लंदन में भी कॉफी हाउस खुले. इसके बाद ये पोर्टो क्लब जैसे बन गए. 
अब हर तरह के लोगों के लिए कॉफी क्लब खुल गए थे. बैंकरों, कारोबारियों से लेकर साहित्यकारों तक के कॉफी के अड्डे बन गए थे. उनमें काफी राजनीति होती थी. 
कॉफी के इन अड्डों पर देशद्रोह को बढ़ावा देने के आरोप  लगे और चार्ल्स द्वितीय ने इन्हें प्रतिबंधित करने की कोशिश की. इन कॉफी हाउस में कई अपने यहां आने वाले ग्राहकों के लिए जर्नल और अखबार खरीदते थे.
चूंकि कॉफी एक पेनी में मिलती थी, इसलिए इस तरह के कॉफी के अड्डों को 'पेनी यूनिवर्सिटी' कहा गया. हालांकि ये कॉफी हाउस पुरुषों के लिए थे. इसलिए कॉफी जल्द ही पुरुषों की ड्रिंक के तौर पर जाना जाने लगा. 
आज भी पुरुष महिलाओं से ज्यादा कॉफी पीते हैं. हालांकि कॉफी से विवाद भी जुड़े थे. किसी भी नई और विदेशी चीज के लिए जो डर होता था वो कॉफी को लेकर भी था. 
सबसे बड़ा आरोप 1674 में लगा, जब कहा गया कि कॉफी से नपुंसकता आती है. जबकि कुछ लोगों का दावा इसके ठीक उल्टा था. उनका कहना था कि इससे पौरुष में बढ़ोतरी होती है. 
आख़िर कहां से आई कॉफी?
कॉफ़ी की पैदाइश कहाँ हुई? जानते हैं आप
इमेज स्रोत, Willie B. Thomas
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
कॉफी का स्वाद अभी भी कई लोगों का अच्छा नहीं लगता है लेकिन ब्रिटेन में इसे दूध और चीनी के साथ मिलाकर पीने का चलन शुरू हुआ, चाय की तरह. और इस तरह कॉफी पीने का प्रचलन बढ़ने लगा. 
18वीं सदी तक यह ब्रिटिश जीवनशैली में अच्छी तरह स्थापित हो गई. इसके बाद ये कॉफी हाउस से निकल कर लोगों के घर में पहुंच गई और इसे दिन के भोजन के बाद के पेय के तौर पर बढ़ावा मिलने लगा. 
19वीं सदी तक कॉफी का स्वाद काफी खराब होता था. लेकिन इसी वक्त इटली ने एस्प्रेसो मशीन ईजाद की. यह मशीन पानी पर भारी दबाव डालती थी. यह पानी कॉफी के बीजों से होकर जाता था. 
यह कॉफी को निथारने और छानने से काफी आगे की प्रक्रिया थी. इसके बाद इसे घंटों तक गर्म रखा जा सकता था. फिर इटली का कॉफी कल्चर अपने फ्यूचरिस्टिक और चमचमाती मिशनों के साथ फैलने लगा.
इस तरह बगैर ज्यादा मेहनत के पूरी पश्चिमी दुनिया में कॉफी की खुशबू फैलने लगी. कॉफी इस्तेमाल करने के नियम भी बनने लगे. जैसे लंच के बाद कभी कैपिचिनो कॉफी का इस्तेमाल न करें.  
आपका गुलाब शरबत नूरजहां ने शुरू किया था
यहां अब नहीं आते लोग
इमेज स्रोत, Tom Werner
पिछले 20 साल के दौरान दुनिया में अलग-अलग तरह की कॉफी सामने आई है. इनमें लॉन्ग फ्लेवर अमेरिकन कॉफी शामिल हैं. एंटीपोडियन फ्लैट व्हाइट्स जैसी किस्में भी आईं. 
कॉफी पीने का तौर-तरीका भी बदला है. लोग अब इसे हाथ में लेकर गलियों में घूमते हुए पीते दिखते हैं. 
अब ऐसे तौर-तरीके सामने आ रहे हैं कि यह समझना मुश्किल होता है कि सबसे नया तरीका क्या है. अब यह एक नया फैशन बन गया है. 
पिछले 450 साल में समाज और कॉफी दोनों काफी आगे बढ़े हैं. लेकिन एक चीज नहीं बदली है और वह है कॉफी की लोकप्रियता. 
यह लोगों के बीच घुलने मिलने का माध्यम बनी हुई है. आज भी कॉफी पीना-पिलाना काफी कूल माना जाता है. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
नोएडा के सेक्टर 93ए में स्थित विवादास्पद ट्विन टावर्स को गिरा दिया गया है. 
पलक झपकते ही करीब 3700 किलोग्राम बारूद ने ट्विन टावर को ध्वस्त कर दिया. ये देश में गिराई जाने वाली सबसे बड़ी बहुमंजिला इमारत थी. 
ये नोएडा के घनी आबादी वाले इलाके में स्थित थीं. इन्हें गिराने के लिए क़रीब 3,700 किलोग्राम विस्फोटक का इस्तेमाल किया गया.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, FB/SONALI
बीजेपी नेता और टिक टॉक स्टार सोनाली फोगाट की मौत से जुड़ी रोज़ाना नई जानकारियां सामने आ रही हैं. 
शनिवार को गोवा पुलिस ने दावा किया कि फोगाट को उनकी मौत से कुछ घंटे पहले 'मेथामफेटामाइन' नाम की एक ड्रग दी गई थी. सोनाली को ये ड्रग उनके दो निजी सहयोगी सुधीर सांगवान और सुखविंदर सिंह ने दी थी. 
समाचार एजेंसी पीटीआई की रिपोर्ट के अनुसार, गोवा पुलिस का कहना है कि सुधीर सांगवान ने सोनाली फोगाट के पानी के गिलास में ड्रग्स मिलाई जिसे पीने के बाद बीजेपी नेता की तबीयत बिगड़ी और फिर आखिरकार उनकी मौत हो गई.
पुलिस की ओर से दी गई इस जानकारी के बाद मेथामफेटामाइन नाम के इस ड्रग्स को लेकर कई सवाल उठ रहे हैं. जैसे - ये ड्रग्स क्या है? कब इस्तेमाल में आता है? कितनी आसानी से मिलता है और आख़िर कितना ख़तरनाक है?
इन सवालों के जवाब के लिए हमने अमेरिकी स्वास्थ्य विभाग की वेबसाइट नेशनल इंस्टीट्यूट ऑन ड्रग अब्यूज से कुछ जानकारियां जुटाई हैं.
समाप्त
इमेज स्रोत, Getty Images
मेथमफेटामाइन एक शक्तिशाली और उत्तेजक नशीला पदार्थ है, जो लोगों के सेंट्रल नर्वस सिस्टम को प्रभावित करता है. 
वहीं क्रिस्टल मेथमफेटामाइन एक ऐसे तरह का ड्रग है, जो शीशे की टुकड़े या चमकदार, नीली-सफेद चट्टान  की तरह नज़र आता है.
मेथमफेटामाइन रासायनिक रूप से एम्फ़ैटेमिन (ड्रग) के समान है. इसका इस्तेमाल अटेंशन डेफिसिट हाइपरएक्टिविटी डिसऑर्डर (एडीएचडी) और नार्कोलेप्सी जैसी समस्याओं के इलाज के लिए किया जाता है.
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
मेथमफेटामाइन आपके मस्तिष्क में डोपामाइन (प्राकृतिक रसायन) की मात्रा को बढ़ाता है. 'डोपामाइन' दिमाग में बनने वाला एक रसायन (केमिकल) है जो संतोष और आनंद की भावनाओं को जन्म देता है. जब इसका स्तर बढ़ जाता है तो ऊर्जा में वृद्धि हो जाती है और इंसान आमतौर पर उत्साहित महसूस करता है.
यही कारण है कि लोगों को जल्द ही मेथमफेटामाइन की आदत लग जाती है और वो ख़ुद को उत्साहित और ऊर्जावान रखने के लिए इसका इस्तेमाल करने लगते हैं. इसके ज़्यादा इस्तेमाल से मौत भी हो सकती है.
अमेरिका में युवाओं के बीच बढ़ती मेथमफेटामाइन का प्रयोग एक बहुत बड़ी समस्या है. साल 2017 के आंकड़े बताते हैं कि अमेरिका की आबादी के 5.4 प्रतिशत लोगों ने कम से कम एक बार ये ड्रग लिया है.
वहीं ड्रग ओवरडोज से होने वाली मौतों में से लगभग 15 प्रतिशत मौतें मेथामफेटामाइन के कारण हुई थीं.
इकोनॉमिक टाइम्स की छपी एक रिपोर्ट के मुताबिक़ भारत की ड्रग कंट्रोल एजेंसी नारकोटिक्स कंट्रोल ब्यूरो (एनसीबी) ने भी साल 2016 में  क्रिस्टल मेथमफेटामाइन के बढ़ते दुरुपयोग पर चिंता जताई थी.
सोनाली फ़ोगाट की मौत, हत्या के शक में गोवा पुलिस ने की गिरफ़्तारियां
इमेज स्रोत, Getty Images
लोग मेथामफेटामाइन को सिगरेट की तरह जलाकर, दवा की तरह निगलकर, नाक के रास्ते खींचकर, इंजेक्ट कर या पानी में मिलाकर ले सकते हैं.
जैसे इस केस में दावा किया जा रहा है कि सोनाली फोगाट के सहयोगियों ने उनके पानी के गिलास में मेथामफेटामाइन मिलाया था.
मेथामफेटामाइन के इस्तेमाल से आपके शरीर में अत्यधिक ऊर्जा का संचार होता है. 
भूख कम लग सकती है. सांसें और दिल की धड़कनें तेज़ हो सकती हैं. ब्लड प्रेशर और शरीर का तापमान भी बढ़ सकता है.
मेथामफेटामाइन दिल के दौरे का मूल कारण तो नहीं हो सकता है, लेकिन ज़्यादा मात्रा में लेने पर कार्डियक अरेस्ट हो सकता है.
वहीं लंबे समय तक ड्रग इंजेक्ट करने पर एचआईवी और हेपटाइटिस B और C का ख़तरा भी हो सकता है.
सोनाली फोगाट: टिकटॉक, बीजेपी और गोवा में मौत तक
इमेज स्रोत, FB/SONALI
सोनाली फोगाट की मौत मामला
सोनाली फोगाट की बीते 23 अगस्त को संदिग्ध परिस्थितियों में मौत हो गई थी. 
मौत के पीछे का कारण हार्ट अटैक बताया गया लेकिन परिवार की शिकायत और हत्या की आशंकाओं के बीच गोवा पुलिस ने मर्डर की धाराओं के तहत भी जांच शुरू कर दी.
पुलिस ने मामले में अब तक कुल पांच गिरफ़्तारियां की हैं. 
मामले में मुख्य आरोपी सुधीर सांगवान और सुखविंदर सिंह के ख़िलाफ जहां हत्या की धाराएं लगी हैं, वहीं एडविन नून्स और गांवकर पर नारकोटिक ड्रग्स एंड साइकोट्रोपिक सब्सटेंस (एनडीपीएस) अधिनियम के तहत मामला दर्ज किया गया है.
शनिवार को पुलिस ने जिस पांचवें शख्स को गिरफ़्तार किया उस पर ड्रग तस्कर दत्ता प्रसाद गांवकर को ड्रग उपलब्ध कराने का आरोप है. रामादास मंदरेकर नाम का ये शख़्स ख़ुद एक ड्रग तस्कर है. 
सोनाली फोगाट के परिजनों ने हरियाणा के सीएम मनोहर लाल खट्टर से मुलाक़ात करके इस मामले की सीबीआई जांच कराने की की सिफ़ारिश करने का अनुरोध किया है.
शनिवार को सोनाली की बहन रूपेश फोगाट ने चंडीगढ़ में बताया कि सीएम खट्टर ने उन्हें गोवा सरकार को पत्र लिखकर मांग करने का भरोसा दिया था.
समाचार एजेंसी एएनआई से हुई बातचीत में आज गोवा के सीएम प्रमोद सावंत ने इस पर जवाब दिया है. 
प्रमोद सावंत ने कहा है कि रविवार को सभी ज़रूरी औपचारिकताओं पूरी करने के बाद, यदि ज़रूरी हुआ तो सोनाली फोगाट का केस सीबीआई को सौंपा जा सकता है.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Natasha Badhwar
कुछ बातें हमेशा के लिए याद रह जाती हैं.   
मुझे आज भी ये किसी देखी हुई फ़िल्म के सीन की तरह लगता है, हालांकि इसके मुख्य किरदार मेरे पति, मेरे बच्चे और मैं थी.   
गर्मियों की एक शाम थी. रात का भोजन करने के बाद हम लोग घर से सटे पार्क में चहलक़दमी करने निकले थे. हमारे तीनों बच्चे नन्हें क़दमों से भागते हुए हमसे आगे निकल गए थे. वे हमारे आगे कूदते फांदते हुए, अपने में मस्त थे.   
ये बात कैसी शुरू हुई, ये अब याद नहीं आता.   
मेरे पति अफ़ज़ल ने कहा, "मैं अब कहीं ज़्यादा मां की तरह होता जा रहा हूं और इन दिनों तुम पिता की तरह होती जा रही हो."  
समाप्त
मैंने कहा, "ये तो अच्छी बात है."  
पति ने कहा, "ये अच्छी बात है, इसको लेकर मैं निश्चिंत नहीं हूं."  
मैंने कहा, "मुझे लगता है कि हमें इसकी ज़रूरत है, अफ़ज़ल. हर वक़्त एक ही काम करते हुए शख़्स जल्दी चूक जाता है. किसान भी ज़मीन की उर्वरता बनाए रखने के लिए फ़सलों में बदलाव करते रहते हैं. इसलिए हमें दूसरे की भूमिका भी निभानी चाहिए. जो लोग एक भूमिका और ज़िम्मेदारी निभाते हैं, उनमें रोष और कटुता बढ़ती जाती है."  
अफ़ज़ल ने नरमी के साथ मेरे वाक्य को लगभग पूरा करते हुए कहा, "हमारी मांओं की तरह." मैंने जोड़ा, "हमारे पिताओं की तरह भी."  
इमेज स्रोत, Natasha Badhwar
हमारी बात चल ही रही थी कि हमारी सबसे छोटी बेटी नसीम, दौड़ते हुए हमारी तरफ़ आयी. वहां कीचड़ था, उसका पांव कीचड़ में धंसा था, वह अपने सैंडल को कीचड़ में छोड़ते हुए बाहर निकली. उसकी बड़ी बहनें हंस रही थीं, लेकिन नसीम थोड़ी घबरा गयी थी. हमारी बातचीत ठहर गई और हम नयी स्थिति का सामना करने में व्यस्त हो गए.     
अफ़ज़ल ने नसीम को बांहों में उठा लिया और घर की तरफ़ चल पड़े. मैंने नसीम के सबसे फ़ेवरिट सैंडल को कीचड़ से उठाया और बड़ी बेटियों के साथ पीछे-पीछे चल पड़ी.     
जब मैंने पहली बार अफ़ज़ल को जाना था, तब 'कभी पिता नहीं बनने को लेकर' उनकी सोच एकदम स्पष्ट थी. लेकिन अब वे हमारी तीन बेटियों के पिता हैं. उनकी बेटियां उन पर धौंस भी जमाती हैं और वे बिना किसी सवाल के उनकी धौंस में आ जाते हैं.     
इमेज स्रोत, NATASHA BADHWAR
नसीम तो उन पर किसी पेड़ के भांति चढ़ती हैं और कंधों पर आसन जमा लेती है. फिर उनके सिर पर बैठने की कोशिश करती है. वे पूछते हैं, "क्या तुम बंदर हो?"    
नसीम का जवाब होता है, "हां, चलो मेरे साथ एक पज़ल बनाओ." नसीम उन पर पूरी तरह से धौंस जमाती है. वह कहती है, "आप पहले, सबसे पहले मेरे पापा हो."    
हमारी बड़ी बेटी सहर तब आठ साल की थी. वह कभी कभी अपने पापा को डांट भी देती थी और महत्वपूर्ण बातें धीरे-धीरे समझाती थी. कभी-कभी हमारी आपसी बातचीत के दौरान वह अफ़ज़ल को समझाती थी कि मेरी बातों का मतलब क्या था और मैं क्या चाहती हूं.    
इमेज स्रोत, Natasha Badhwar
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
वे कहते, "मुझे बोलने दो. मैं नताशा को कुछ समझा रहा हूं." वह अपने छोटे हाथ उनके मुंह पर रख देती और उन्हें बोलने नहीं देती.  
तब वे सहर के हाथों के पीछे से बोलने की कोशिश करते हुए दबी हुई जुबान में कहते, "क्या मैं बहुत बात कर रहा हूं."  
ऐसी स्थिति में वह ख़ुशी से कहती, "देखो, पापा कैसे बोल रहे हैं?" दूसरी बहनें उनकी तरह आवाज़ निकालने की कोशिश करतीं. जैसे कि टेप पर ऑडियो रिवाइंड करने से सुनाई देता है.     
अलिज़ा हमारी मंझली बेटी है. जब वह छोटी थी, तो हम अफ़ज़ल और अलीज़ा को जुड़वां कहते थे. अफ़ज़ल अपने चेहरे को अलीज़ा के गालों के पास ले जाकर पूछते, "क्या हमलोग जुड़वां नहीं लग रहे हैं? बताओ, बताओ."    
मैं हर बार ऐसे पल की फ़ोटो ले लेती थी. निश्चित तौर पर, मेरे प्यारे गोलू-मोलू बच्चे में ऐसी कोई बात नहीं थी, जो उसके पिता से मेल खाती थी लेकिन यह पिता के प्यार दर्शाने का तरीक़ा था, जिसे मैं यादों के एलबम में सजा कर रखना चाहती थी.     
अफ़ज़ल के विपरीत, मैं हमेशा मां बनाना चाहती थी. इसको लेकर मुझे कभी कोई संदेह नहीं रहा. अफ़ज़ल हमेशा से पिता बनना नहीं चाहते थे. मेरा बचपन एक संयुक्त परिवार में बीता था, जब भी मैं पीछे मुड़कर देखती थी तो सोचती थी मुझे यह सब कहीं बेहतर और सोच समझ कर करना है. मैं यह दिखाना चाहती थी कि परिवार को इस तरह पाला-पोसा जा सकता है जिसमें वयस्क और बच्चे, दोनों घर में ख़ुद को पोषित महसूस कर सकें.     
हो सकता है कि अफ़ज़ल जब अपने बचपन को पीछे मुड़कर देखते हों तो उन्हें चीज़ों को सही करना असंभव लगता हो. इतनी सारी असंभव उम्मीदों के बोझ तले दबी किसी चीज़ को फिर से बनाने की जहमत क्यों उठाई जाए?
इमेज स्रोत, NATASHA BADHWAR
जीवन में अक्सर यह महसूस करने में समय लगता है कि विपरीत राय रखने वाले दो लोग वास्तव में एक समान अनुभवों से प्रेरित हो सकते हैं. यह भी संभव है कि परस्पर विरोधी विचार रखने वाले लोगों की आगे चलकर एकदम एक जैसी आकांक्षा हो सकती है.   
हमारे शब्द भ्रामक हो सकते हैं. अक्सर, हमारे दिलों की वास्तविक सच्चाई क्या है, इसे देखने के लए हम जो कह रहे हैं, उससे आगे जाने की आवश्यकता होती है.     
मैंने यह आलेख अफ़ज़ल को दिखाया और कहा, "मैंने आपको ऐसा शख़्स बताया है जो कभी बच्चा नहीं चाहता था."    
उन्होंने पढ़ने के बाद कहा, "भूतकाल का इस्तेमाल मत करो. मैं आज भी बाप बनने  से घबराता हूँ."    
मैंने हंसते हुए कहा, "तुम बहुत क़ाबिल हो ना?"  
उन्होंने कहा, "मैं ईमानदार हूं, नताशा. ये बहुत मुश्किल काम है."  
इमेज स्रोत, NATASHA BADHWAR
मैंने कहा, "जैसे कि बाक़ी एडवेंचरों को तुम पूरा करना चाहते हो. जैसे कि राक्षसों को ख़त्म करना चाहते हैं, बचाव अभियान में पैराग्लाइडिंग करना चाहते हैं, चट्टान जिससे तुम कूदना चाहते हो. बाक़ी ज़िंदगी में कौन सा काम चुनते हो जो आसान होता है?"    
उन्होंने कहा, "सुनो, क्या तुम सांप और बंदर वाली कहानी का कोई आइडिया दे सकती हो? नसीम के सोने का वक़्त हो रहा है और उसने मुझे जानवरों वाली कहानी सुनाने को कहा है. अभी के लिए यही मेरी बहुत बड़ी चुनौती है."    
मैंने कहा, "कहानी का क्या है, सुनाने लगोगे तो आगे के सीन अपने आप निखरते जाएंगे."  
अफ़ज़ल ने कहा, "ओह, क्या तुम कहना चाहती हो, ज़िंदगी की तरह?"    
मेरा जवाब था, "ये हुई ना असली क़ाबिलियत की बात."
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, SHAHBAZ Anwar
मृतका के परिवार के लोग
"उन्होंने मेरी बेटी का गैंगरेप किया. मेरी बेटी और मैं इंसाफ़ के लिए छोटे से लेकर बड़े अधिकारियों से मिले. मुख्यमंत्री तक को पत्र भेजे, लेकिन कुछ नहीं हुआ. गैंगरेप के क़रीब सवा महीने बाद 24 अगस्त को उन्होंने मेरी बेटी की हत्या कर दी. आरोपी समय से पकड़े जाते तो शायद मेरी बेटी ज़िंदा होती. वह इस दुनिया में नहीं रही, लेकिन अब मैं चाहती हूं कि दोषियों को सरकार उसी तरह फांसी दे जिस तरह उन्होंने मेरी बेटी को फंदे से लटकाकर मारा."
संभल जनपद की तहसील चंदौसी के थाने के तहत आने वाले कुढ़ फतेहगढ़ की रहने वाली रीना देवी ने जितनी भी देर हमसे बात की, उनके चेहरे पर कभी गुस्से के भाव आ जाते तो कभी दुख के.
ये वही रीना देवी हैं, जिनकी नाबालिग बेटी का शव बीते 24 अगस्त को छत के पंखे के कुंदे से लटका मिला था. 
रीना देवी ने पुलिस में शिकायत की थी कि उनकी कक्षा आठ में पढ़ने वाली नाबालिग (लगभग 16 वर्ष) बेटी के साथ पड़ोस में ही रहने वाले तीन सगे भाइयों और उनके एक रिश्तेदार ने 12 जुलाई की रात में गैंगरेप किया. 
इसके बाद 15 जुलाई को सिर्फ़ एक अभियुक्त सोवेंद्र के ख़िलाफ़ रिपोर्ट दर्ज की गई थी. 
समाप्त
बाद में मजिस्ट्रेट के समक्ष हुए बयानों के बाद 25 अगस्त को बाकी तीन अभियुक्तों वीरेश गुर्जर, विपिन गुर्जर और जीनेश गुर्जर के नाम भी जांच में जोड़ दिए गए. 
हालांकि, इस प्रकरण में अभियुक्तों की समय से गिरफ्तारी नहीं होने पर, लापरवाही के आरोप में संबंधित थाना इंचार्ज को सस्पेंड कर दिया गया है. 
पुलिस उप महानिरीक्षक शलभ माथुर ने बताया, "इस मामले में प्रथम दृष्यता लापरवाही पाते हुए विवेचक को सस्पेंड किया गया था. इसमें और कार्रवाई करते हुए थानाध्यक्ष को भी सस्पेंड किया जा रहा है. गांव में पीड़ित परिवार के घर पर सुरक्षा की दृष्टि से पुलिस तैनात की गई है."
अंतरराष्ट्रीय महिला दिवस: रेप पीड़ित महिलाओं को इंसाफ़ मिलना अब भी मुश्किल 
बिलकिस बानो बोलीं- "मुझे अकेला छोड़ दें", दोषियों के स्वागत की ख़बर से स्तब्ध है परिवार
इमेज स्रोत, Shahbaz Anawar
संभल जनपद की तहसील चंदौसी में थाना कुढ़ फतेहगढ़ के गांव में 24 अगस्त को अचानक से इस घर से रोने-चिल्लाने की आवाज़ें आने लगीं. आवाज़ें सुनकर लगभग पूरा गांव वहां जमा हो गया. 
कमरे में रीना देवी की 16 साल की बेटी का शव पंखे से लटका हुआ था. 
रीना देवी ने बीबीसी को बताया, "मैं गांव के ही एक सरकारी स्कूल में रसोइये का काम करती हूं. उस दिन जब मैं ड्यूटी से लौटी तो मेरी बेटी घर के सबसे पीछे के कमरे में पंखे से लटकी हुई थी."
बेटी को इस हालत में देखकर रीना देवी बेहोश हो गई थीं.
उनके बड़े बेटे तरुण ने बताया, "मैं चंदौसी में मजदूरी करता हूं. जब मुझे इस बारे में पता चला तो मैं तुरंत ही घर आया. गांव वाले घर के सामने जमा थे. पुलिस को फ़ोन किया जा चुका था. बाद में जब पुलिस आई तो उन्होंने ही मेरी बहन का शव ऊपर से नीचे उतारा और शव को पोस्टमॉर्टम के लिए भेज दिया."
इमेज स्रोत, Shahbaz Anawar
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
पीड़ित घरवालों का आरोप है कि उनकी बेटी की इस हालत के लिए उनके पड़ोस में रहने वाला एक युवक और उनके तीन बेटे ज़िम्मेदार हैं.    
रीना देवी बताती हैं, "12 जुलाई को मेरी बेटी घर के भीतर अपनी छोटी बहन के साथ सो रही थी. गर्मी की वजह से मैं अपने छोटे बेटे रतन के साथ घर के बाहर चबूतरे पर सो रही थी. घर के सामने ही झोपड़ी में मेरा बड़ा बेटा तरुण और अरुण सो रहे थे. मेरी छोटी बेटी उठकर बाहर आई और उसने बताया कि भीतर उसकी बड़ी बहन नहीं है. हमने उसे सभी जगह तलाशा लेकिन उसका कुछ पता नहीं चल पाया. बाद में वह घर की छत पर मिली."
"उस समय तो उसने हमें कुछ नहीं बताया लेकिन बाद में उसने बताया कि हमारे पड़ोसी सतपाल के घर रहने वाले सोवेंद्र के अलावा सतपाल के तीन बेटों वीरेश, जीनेश और विपिन ने जंगल में ले जाकर उसके साथ गैंगरेप किया." 
रीना देवी ने बताया, "हमने 14 जुलाई को पुलिस में शिकायत दर्ज कराई थी लेकिन पुलिस ने केवल एक अभियुक्त सोवेंद्र के ख़िलाफ ही रिपोर्ट दर्ज की जबकि गुनाहगार वो तीन भाई भी थे. मजिस्ट्रेट के सामने मेरी बेटी का बयान दर्ज हुआ, जिसके बाद अन्य तीनों के नाम भी जांच में शामिल कर लिए गए, लेकिन उनमें से किसी की भी गिरफ्तारी नहीं की गई."
इमेज स्रोत, Shahbaz Anawar
क़रीब सात साल पहले पिता की मौत के बाद से घर का बड़ा भाई तरुण ही सारी ज़िम्मेदारियां उठा रहा था. 
तरुण ने बीबीसी से बताया, "मेरी बहन हर रोज़ मां के साथ अधिकारियों से मिलकर आरोपियों की शीघ्र गिरफ्तारी की मांग कर रही थी, लेकिन किसी ने एक नहीं सुनी. आरोपी लगातार खुलेआम घूम रहे थे और हमारे परिवार को धमकियां दे रहे थे. 24 अगस्त को उन्होंने आख़िरकार मेरी बहन की जान ही ले ली."
इमेज स्रोत, Sabhal Police
इस पूरे मामले में शुक्रवार को डीआईजी मुरादाबाद शलभ माथुर ने थानाध्यक्ष को सस्पेंड करने की जानकारी मीडिया को दी. 
बीबीसी ने इस बारे में पुलिस अधीक्षक (एसपी) चकरेश मिश्र से जब बात की तो उन्होंने कहा, "देखिये डीआईजी साहब इस बारे में पहले ही बाइट दे चुके हैं." 
फिर भी उन्होंने इस पूरे प्रकरण में पुलिस पर उठ रहे सवालों के बारे में कहा, "घटना के फौरन बाद ही 15 जुलाई को रीना देवी की तहरीर पर दुष्कर्म के अलावा पॉक्सो एक्ट सहित कईं अन्य धाराओं में रिपोर्ट दर्ज कर ली गई थी. जहां तक मृतका की हत्या का सवाल है तो शुरू में परिजनों ने जो बताया उसी के अनुसार रिपोर्ट दर्ज की गई और आरोपियों के ख़िलाफ आत्महत्या के लिए उकसाने की धाराएं भी बढ़ाई गईं." 
एसपी ने बताया कि अभियुक्तों का चालान कर दिया गया है. परिवार की सुरक्षा के लिए घर के पास ही पुलिस भी तैनात कर दी गई है.
नवागत थानाध्यक्ष सीवी सिंह ने बताया कि मृतका की पोस्टमार्टम रिपोर्ट में मौत का कारण हैंगिंग डैथ (लटककर मौत) आया है.
रात डेढ़ बजे अंतिम संस्कार करवाने का आरोप पर पुलिस का इनकार
मृतका के शव को 24 अगस्त की शाम करीब चार बजे पोस्टमार्टम के लिए भेजा गया. 
रीना देवी कहती हैं, "मेरी बेटी का पोस्टमार्टम रात तक हुआ और फिर देर रात क़रीब डेढ़ बजे जबरन उसका अंतिम संस्कार कराया गया."
हालांकि, रीना देवी के इस आरोप पर संभल पुलिस ने मीडिया को एक बयान जारी कर उसका खंडन किया है.
पुलिस के इस बयान में कहा गया है -"मृतका के शव का अंतिम संस्कार परिजनों और गांववालों ने अपनी इच्छा से किया. जबरदस्ती रात में अंतिम संस्कार का आरोप निराधार है. चिता के आसपास भी कोई पुलिसकर्मी मौजूद नहीं था."
इमेज स्रोत, Shahbaz Anawar 
गांव में जाटव, गुर्जर, भुर्जी समाज सहित कई अन्य बिरादरियों के लोग रहते हैं. मृतका के घर से आरोपियों के घर की छत भी मिली हुई है. 
अभियुक्तों के घर पर हमें कोई नहीं दिखा. ये लोग की खेती-किसानी का काम है और आर्थिक रूप से बेहतर बताए जाते हैं. 
इस मामले को लेकर ग्राम प्रधान मुन्ने सिंह भी काफी आहत दिखे. 
उन्होंने बीबीसी से कहा, "गांव में 1526 वोट हैं. यहां कभी ऐसा कोई मामला नहीं हुआ, लेकिन बिटिया की मौत का बहुत अफ़सोस है. मेरे पास भी ये मामला आया था, लेकिन मैं इतने बड़े मामले में क्या कर सकता था."
बिटिया की मौत के लिए ज़िम्मेदारी किसकी बनती है, इस सवाल के जवाब में वह कहते हैं, "देखिये सतपाल के घर में सोवेंद्र आकर रह रहा था. वह बहजोइ का रहने वाला है, उसके रिश्तेदारों के नाम वहां के कुछ थाने-तहसील में चल रहे थे, इसलिए वह यहां आकर रह रहा था." 
इमेज स्रोत, Shahbaz Anawar
कुढ़ फतेहगढ़ से मृतका के गांव जाने वाला मार्ग ख़ूब हरा भरा है. सड़कें भी शानदार बनी हैं, लेकिन यहां दिन में भी सड़कों पर लोगों की कम ही आवाजाही दिखती है. गांव पहुंचते-पहुंचते रास्ता भी कुछ संकरा होता जाता है. बाद में गांव की आबादी शुरू होने के बाद एक तिराहे पर बाईं ओर एक संकरी गली के छोर पर मृतका का घर है. 
सबसे बाहर एक छोटा सा चबूतरा, दरवाज़े से भीतर घुसे तो एक छोटा सा आंगन दिखता है जहां दाईं ओर एक हैंडपंप और धुलने के लिए कुछ बर्तन दिखाई देते हैं. चटाई बिछाकर जमीन पर आस पड़ोस और रिश्तेदार कुछ महिलाएं बैठी हैं.
रीना देवी का कहना है कि पहले रोटी के लिए मशक्कत होती थी, लेकिन अब इंसाफ के लिए भी मेहनत करनी होगी. हालांकि, रीना देवी ने ये भी बताया कि शुक्रवार को उनके घर पहुंचे डीएम ने उनकी कई तरह से मदद का आश्वासन दिया है.
इमेज स्रोत, Shahbaz Anawar
इस मामले में अभियुक्त तीन सगे भाइयों के एक रिश्तेदार अपना फोटो नहीं खिंचवाने और नाम नहीं छापने की शर्त पर बात करने को तैयार हुए.
उन्होंने नाबालिग़ की मौत पर अफसोस जताया पर ये भी कहा कि जिन तीन सगे भाइयों पर ये आरोप है उनमें एक भाई विपिन तो घटना वाले दिन गांव में था ही नहीं.
'वह बाहर था. साहब कुछ लोग लड़की के घरवालों को उल्टी-सीधी राय भी दे रहे हैं,'
हालांकि एक पुलिस अधिकारी ख़ुद भी इस बात का दावा करते हैं कि नाबालिग़ की मौत वाले दिन दो भाइयों की लोकेशन भी गांव में नहीं मिली है, फिर भी जांच के बाद ही स्थिति पूरी तरह स्पष्ट हो पाएगी.
ये भी पढ़ें 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Reuters
भारत और पाकिस्तान एशिया कप क्रिकेट टूर्नामेंट में रविवार को जब आमने-सामने होंगे तो एक अलग ही रोमांच होगा.
वैसे भी यह दोनों देश अब आपस में कम ही खेलते हैं, साल दो साल में इक्का-दुक्का मैच वह भी आईसीसी के टूर्नामेंट में तो रोमांच एक अलग ही स्तर का होता है. इसे एक क्रिकेट मैच की तरह ही नहीं देखा जाता बल्कि राजनीतिक रूप से भी देखा जाता है. 
दोनों देशों की प्रतिद्वंद्विता क्रिकेट के मैदान से बाहर भी है. इसके अलावा भारत-पाकिस्तान के खिलाड़ियों में दोस्ती भी है. यह एक सी बोली या भाषा बोलते हैं. एक ही जैसी परिस्थितियों से आते हैं इसलिए भारत और पाकिस्तान के मुक़ाबलों में जो बात है वह किसी और देश से मुक़ाबले में नहीं.
भारत और पाकिस्तान के मुक़ाबलों को मुझे भी बहुत नज़दीक से देखने का मौक़ा मिला और उनकी बहुत सी यादें भी हैं. मुझे तीन बार पाकिस्तान जाने का तब अवसर मिला जब भारतीय क्रिकेट टीम वहां खेलने गई. ये अवसर साल 1997, 2004 और 2006 में मिले.
साल 2004 और 2006 में जब पाकिस्तान गया तो वहां के आत्मिक स्वागत को भूल नहीं सकता. साल 2006 में वहां की आम जनता ने जिस तरह भारतीय टीम और भारतीय दर्शकों को जो वहां मैच देखने गए थे, उन्हें जिस तरह का प्यार और मोहब्बत दी वह बयान नहीं कर सकता.
समाप्त
साल 1997 में जब मैं पाकिस्तान गया तब पहली बात दिमाग़ में ये आई थी कि यह एक धार्मिक देश है. लेकिन बाद में लगा जैसे कि हम अपने ही देश में हैं. ये वो सब यादें हैं जिसे आदमी कभी भूल नहीं सकता.
यह सोचकर कि दोनों मुल्कों की टीमें राजनीति की वजह से आपस में खेल नहीं सकती बेहद दुख होता है, क्योंकि हिंदुस्तानियों और पाकिस्तानियों का जो व्यक्तिगत संपर्क है वह यह दर्शाता है कि यह जो आपसी दुश्मनी है वह राजनीतिक ज़्यादा है वास्तविक कम.
इमेज स्रोत, ICC
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
कारगिल युद्ध के बीच भारत-पाकिस्तान मैच का वो वाकया
मुझे भारत और पाकिस्तान के बीच साल 1999 में हुए विश्व कप के मैच का एक मज़ेदार क़िस्सा याद है जब इंग्लैंड में वह मैच हुआ तब "कारगिल युद्ध" चल रहा था. तब यह भी माना जा रहा था कि शायद इस मैच को रद्द करना पड़े क्योंकि दोनों देश आपस में जंग कर रहे हैं और खेल भी रहे हैं.
इंग्लैंड में भारत और पाकिस्तानी भी बड़ी तादाद में रहते हैं. इसे देखते हुए वहां दंगों का भी डर था. हमारे साथ जो भी ड्राइवर थे वह सभी पाकिस्तानी थे. उन पाकिस्तानी ड्राइवर ने मैच के दिन कहा कि हम ऐसा करते हैं कि गाड़ी पर दोनों देशों का झंडा लगाकर स्टेडियम जाएंगे जिसे वह ख़ुद ही लेकर आया. तो यह तो तब का माहौल था जब दोनों देशों के बीच बॉर्डर पर जंग छिड़ी थी.
दूसरा क़िस्सा मुझे तब का याद है जब साल 1997 में हम कराची एयरपोर्ट पर पहुँचे और सब पत्रकार बाहर निकले लेकिन तब दिमाग़ में थोड़ी दहशत और डर था क्योंकि बहुत साल बाद भारतीय टीम या पत्रकार पाकिस्तान जा रहे थे. 
लेकिन बाहर निकलकर होटल जाने के लिए हम टैक्सी में बैठे तो उसके पंजाबी ड्राइवर ने पंजाबी में बात करनी शुरू कर दी. मैं भी पंजाबी हूँ इसलिए मैं भी पंजाबी में बात करने लगा. उसके बाद उसने एक गाना लगाया जो उन दिनों बहुत पॉपुलर था "यह मेरा इंडिया आई लव माई इंडिया". वह आलिशा चिनॉय का गाना था. इसके बाद हमारे दिल का डर एकदम ग़ायब हो गया. ऐसा महसूस हुआ जैसे कि हम अपने ही घर में हैं. 
इमेज स्रोत, Getty Images
सलीम अल्ताफ़
पाकिस्तानी खिलाड़ियों से जुड़े क़िस्से भी मुझे याद आ रहे हैं क्योंकि भाषा एक सी है. इससे खिलाड़ियों से जुड़ाव और लगाव बड़े कमाल के होते हैं.
पाकिस्तान के मैनेजर सलीम अल्ताफ़ से मेरी अच्छी दोस्ती रही. वह तेज़ गेंदबाज़ भी रह चुके हैं. जब पाकिस्तान की टीम साल 2005 में भारत आई तब वह मैनेजर थे और मेरी मुलाक़ात चंडीगढ़ में हुई. वह टेनिस खेलना चाहते थे. उन्होंने मुझसे कहा कि क्या होटल में इसकी व्यवस्था हो सकती है, मैंने उनसे कहा कि देखता हूँ. इसके बाद लॉन टेनिस एसोसिएशन से बात कर वहां उन्होंने टेनिस खेलनी शुरू की.
उन दिनों मैं भी टेनिस खेला करता था तो हमारी दोस्ती सी हो गई. उसके बाद हम बेंगलुरु और कोलकाता गए. मैंने वह सिरीज़ कवर की. तब मैं अपना टेनिस रैकेट भी साथ रखने लगा. उनके लिए बेंगलुरु में टेनिस खेलने का इंतज़ाम कराया और टेनिस खेलने लगे.
भारत और पाकिस्तान के बंटवारे में ये स्कूल भी बंट गया
कोलकाता में भी ऐसा किया. कोलकाता में आपको मालूम ही है कि मैच के बाद स्टेडियम से बाहर निकलना कितना मुश्किल होता है, लेकिन वह गाड़ी लेकर बाहर मेरा इंतज़ार करते थे. वह जगह पवेलियन के बाहर थी जिसके ठीक सामने स्टेडियम में जाने का रास्ता था. वह ऐसा इसलिए करते थे ताकि हम जल्दी होटल पहुंचकर टेनिस खेलने जाएं.
उसी सिरीज़ का एक वाक़या है जब अहमदाबाद में एकदिवसीय मैच से पहले सलीम अल्ताफ़ मेरे साथ सुबह-सुबह नाश्ता कर रहे थे तो उन्होंने अपनी टीम को कहा कि वह थोड़ी देर से जाएंगे. इसी बीच टीम बस से निकल गई तो उन्होंने कहा कि वह गाड़ी से जाएंगे लेकिन ऐसा सुनकर सभी घबरा गए क्योंकि मामला सुरक्षा का भी था.
पाकिस्तान का मैनेजर मैच देखना चाहता है, अहमदाबाद शहर है और सिक्योरिटी का मामला है. ख़ैर क्या किया जाए. हमने टैक्सी किराये पर ली और होटल वालों ने कहा कि अपने साथ किसी पुलिसवाले को ले जाओ. तब वह एक पुलिस वाला हमें स्टेडियम तक लेकर गया और रास्ते में जो भी कोई पूछताछ होती तो वह कहता कि यह पाकिस्तान क्रिकेट टीम के मैनेजर हैं तो हमें कहीं रोका नहीं गया.
इमेज स्रोत, Getty Images
चेतन शर्मा
इसके अलावा एक क़िस्सा और है जब जावेद मियांदाद ने चेतन शर्मा की गेंद पर छक्का मारकर मैच जिताया तो उसके दो बड़े दिलचस्प पहलू हैं.
पहला तो यह कि जब चेतन शर्मा उस मैच और टूर्नामेंट के बाद वापस भारत आए तो उन्हें कस्टमवालों ने दिल्ली एयरपोर्ट पर काफ़ी तंग किया. क्योंकि उस समय वह विलेन से बन गए थे कि भारत मैच जीत रहा था लेकिन इन्होंने आख़िरी गेंद पर छक्का खाकर मैच हरवा दिया. लोग उनसे बहुत ख़फ़ा थे.
लेकिन आज अगर आप चेतन शर्मा से बात करो तो वे कहते हैं कि उस छक्के से उन्होंने कमाई बहुत की. जब भी भारत-पाकिस्तान मैच होता तो टेलिविज़न वाले उन्हें ज़रूर बुलाते कि यह छक्का खाने वाले चेतन शर्मा हैं. कुल मिलाकर उस छक्के से उन्हें नुक़सान नहीं हुआ फ़ायदा ही हुआ. और अब तो वह चयन समिति के अध्यक्ष भी हैं.
अब दोनों देश आपस में प्रतिद्वंद्वी भी हैं, मैच में हार जीत भी होती है लेकिन लम्बे समय बाद तो खिलाड़ी की योग्यता ही याद रहती है और उसका प्यार.
पाकिस्तान से जुड़ी एक और याद है जब मैं साल 2004 में अपनी फ़ैमिली के साथ लाहौर गया. एक दिन शाम को हम मार्केट गए. तभी अंग्रेज़ी बोलने वाली दो तीन महिलाएं हमारे पास आईं. उन्होंने शायद पहचान लिया कि यह भारत से आए हैं क्योंकि मेरी पत्नी के माथे पर बिंदी लगी हुई थी.
तब बहुत से भारतीय मैच देखने पाकिस्तान गए थे. उन्होंने हमसे कहा कि यह आपका ही मुल्क है और आप ज़रा भी दिक़्क़त महसूस नहीं करें. अगर आपको कोई भी ज़रूरत हो तो प्लीज़ हमको बता दीजिए. इससे हमें बहुत ही संतुष्टि और सुकून मिला कि पहले ही दिन हमारे साथ ऐसा व्यवहार हुआ.
इसके अलावा साल 2006 के दौरे में हम मोहनजोदाड़ो गए. वहां एक छोटा सा लड़का जो हमारे आगे चल रहा था उससे हमने बात करनी शुरू की. जब उसे पता चला कि हम भारत से हैं तो वह कहने लगा, "मैंने शाहरुख़ खान को एक लेटर लिखा है. वह लेटर क्या आप उन्हें दे देंगे वहां?"
इमेज स्रोत, Getty Images
मैंने कहा दे दूँगा तो वह अपने घर गया. मैंने उसका आधे घंटे तक इंतज़ार किया. वह उर्दू में लिखी एक चिट्ठी लेकर वापस लौटा और कहा कि प्लीज़ यह आप उन्हें दे दीजिएगा.
इसके अलावा साल 2004 में जब लाहौर में भारत-पाकिस्तान से टेस्ट मैच हार गया था तब उनका एक कदम बहुत अच्छा था कि दोनों देशों के दर्शकों को अलग अलग नहीं बैठाया जाएगा. वैसे भारत और पाकिस्तान के दर्शकों को जो वीज़ा मिलता है उसके तहत उन्हें अलग अलग बिठाया जाता है. ऐसा दर्शकों की सुविधा और सुरक्षा के लिए होता है.
यह बड़ा ही मास्टर स्ट्रोक टाइप था क्योंकि इसके बाद हम सब आपस में घुल मिल गए और महसूस किया कि हम दोनों एक जैसे हैं. उस लाहौर टेस्ट मैच में आप मानेंगे नहीं कि मैं दर्शकों के बीच बैठा हुआ था और जब लोगों को पता चला कि मैं भारतीय हूँ तो उन्होंने मेरे ऑटोग्राफ़ तक लिए. वह एक हिंदुस्तानी का ऑटोग्राफ़ ले रहे थे. यह सब वह कमाल के दृश्य या सीन हैं जिनके बारे में मैं और कुछ बोल नहीं सकता.
जब पाकिस्तान ने अपने भारत दौरे में चेन्नई में जीत हासिल की तो स्टेडियम में मौजूद दर्शकों ने खड़े होकर जिस तरह उनका सम्मान किया वह दृश्य भी भुलाए नहीं भूलता. ऐसा आज के दौर में होना संभव नहीं लगता. एक तो हम एक दूसरे देश का दौरा नहीं कर रहे और दूसरा दूरी बढ़ती जा रही है.
पाकिस्तानियों को लगता है कि भारतीयों के सिर पर सींग हैं जैसे कि लाहौर में मैच देखते समय एक पाकिस्तानी ने मुझसे कहा, "आप तो हम जैसे ही हैं. मैं तो समझता था या जैसा मुझे हिंदुस्तानियों के बारे में बताया गया था तो ऐसा लगता था कि उनके सिर पर सींग लगे हैं, बड़े ख़तरनाक से लोग हैं, लेकिन यह तो अच्छा हुआ कि मैं आपसे मिला और पहली बार अहसास हुआ कि आप भी तो हम जैसे हैं."
अब हम है तो एक जैसे ही लेकिन ओटीटी प्लेटफ़ार्म पर ऐसे दिखाया जाता है कि हम आपस में दुश्मन है और जंग चल रही है. यह चीजें न हों तो अच्छा है- खेल के लिए भी और मुल्क के लिए भी.
(जैसा प्रदीप मैगज़ीन ने आदेश गुप्त को बताया)
भारत-पाकिस्तान मैच के दौरान ये दोस्त विरोधी बन जाते हैं
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
"मैच से पहले पूरी रात मैं सो नहीं पाया था, ये बताता है कि हमपर कितना दबाव था, और शायद मैं मैच की तैयारी भी इसी तरह कर रहा था!"
2003 के विश्व कप में पाकिस्तान के साथ मैच पर बात करते हुए ये बात कही थी सचिन तेंदुलकर ने. हालांकि ये मैच भारत आसानी से जीत गया था और सचिन तेंदुलकर ने कभी ना भूलने वाली 98 रनों की शानदार पारी खेली थी लेकिन सचिन के बयान ने फ़ैन्स को ये महसूस करने का मौक़ा दिया कि भारत-पाकिस्तान मैचों में खिलाड़ियों पर कितना दबाव होता है.
वहीं पाकिस्तान के पूर्व तेज़ गेंदबाज़ शोएब अख़्तर ने साल 2006 के कराची टेस्ट के दौरान का एक क़िस्सा हाल ही में मीडिया को बताया था. इस किस्से में वो बताते हैं कि कैसे मैच के दौरान उन्हें सचमुच सचिन तेंदुलकर को बॉल से हिट कर घायल कर देने का मन हो रहा था. 
भारत और पाकिस्तान के मैचों में रोमांच अपने उरूज (शीर्ष) पर होता है जिसमें फैन्स भी पूरे दमखम के साथ हिस्सा लेते हैं. जीतने वालों के घरों पर पटाखे छूटते हैं तो वहीं हारने वालों के घरों में टीवी सेट टूटते हैं.
एक नज़र डालते हैं ऐसे ही 5 बड़े सीमित ओवरों के भारत-पाक मैचों पर, जिसने रोमांच की हदों को छुआ था.
समाप्त
इमेज स्रोत, Getty Images
सबसे पहते तो मैं कराची में खेले गए पहले वनडे मैच का ज़िक्र करूंगा जिसे मैंने भी कवर किया था. 
2004 में लगभग 25 साल बाद भारतीय टीम पाकिस्तान में पूरी सिरीज़ खेलने के लिए आई थी इसलिए दर्शकों में भारी उत्साह था.
उस ऐतिहासिक दौरे का वो पहला मैच था जिसे देखने सीमा पार भारत से भी जाने माने नेता, अभिनेता, कलाकार और खिलाड़ी पहुंचे थे. दर्शकों का शोरगुल और हूटिंग, खिलाड़ियों का जोश और उत्साह इतना ज़्यादा था कि अपनी सीट पर बैठना भी मुश्किल हो रहा था. ऐसे माहौल में एक बेहद क़रीबी मैच खेला गया जिसमें 700 के आसपास रन बने. 
भारत ने पहले बैटिंग करते हुए 349 रन बनाए जिसमें वीरेंद्र सहवाग ने ताबड़तोड़ 79 और राहुल द्रविड़ ने 99 रनों का योगदान दिया. जवाब में पाकिस्तान ने 34 रनों पर दोनों ओपनर्स को खो दिए लेकिन इंज़माम उल-हक़ के शानदार शतक ने पाकिस्तान को मैच में बनाए रखा. आखिरी ओवर में पाकिस्तान को 9 रन चाहिए थे लेकिन आशीष नेहरा ने शानदार बॉलिंग की जिसकी वजह से पहले 5 गेंदों पर सिर्फ़ 3 रन बने.
मैच की आख़िरी गेंद पर मोईन ख़ान ने छक्का लगाना चाहा लेकिन बाउंड्री पर ज़हीर ख़ान ने उनका कैच लपक लिया. भारत ने ये मैच 5 रनों से जीत लिया.
इमेज स्रोत, Getty Images
जावेद मियांदाद
वैसे आख़िरी गेंद में भी छक्का लगाकर मैच जीता जा सकता है इसका मुज़ायरा जावेद मियांदाद ने 18 साल पहले शारजाह में किया था.
ऑस्ट्रलेशिया कप के फ़ाइनल में भारत ने पहले बैटिंग करते हुए 50 ओवरों में 245 रन बनाए. गावस्कर ने सबसे अधिक 92 रन बनाए जबकि श्रीकांत और वेंगसरकर ने अर्धशतक लगाए. जवाब में पाकिस्तान के विकेट एक छोर से लगातार गिरते रहे लेकिन दूसरी छोर पर जावेद मियांदाद जमकर बैटिंग कर रहे थे. मैच की आखिरी गेंद पर पाकिस्तान को 4 रनों की ज़रूरत थी. कप्तान कपिल देव ने बॉलर चेतन शर्मा से कहा कि एक्स्ट्रा मत फेंकना.
शर्मा ने, जो 3 विकेट ले चुके थे, यॉर्कर करना चाहा लेकिन गेंद फुल टॉस हो गई जिस पर मियांदाद ने मिडविकेट के ऊपर से छक्का लगा दिया. ये टी20 से पहले का दौर था जब 5 रन प्रति ओवर बहुत बढ़िया स्कोर माना जाता था और बाउंड्री लगाना इतना आसान नहीं माना जाता था. भारतीय टीम को समझ नहीं आया कि ये क्या हो गया और जावेद मियांदाद क्रिकेट के सुपरस्टार बन गए.
इंडिपेंडेंस कप के तीसरे और निर्णायक फ़ाइनल में एक बार फिर भारत और पाकिस्तान आमने सामने थे. 48 ओवर के इस मैच में पाकिस्तान ने सईद अनवर के 140 और इजाज़ अहमद के 117 रनों की मदद से 314 रनों का विशालकाय स्कोर खड़ा किया.
सौरव गांगुली ने पाकिस्तान को मुंहतोड़ जवाब देते हुए पहले विकेट के लिए सचिन तेंदुलकर के साथ 71 रनों की साझेदारी की. दूसरे विकेट के लिए उन्होंने रॉबिन सिंह के साथ 179 रनों की साझेदारी निभाई.
सौरव 124 रन बनाकर 43वें ओवर में आउट हो गए. उनके आउट होने के बाद भी 5 ओवरों में 40 रनों की ज़रूरत थी. आखिर के ओवर्स में मैदान पर रोशनी लगभग जा चुकी थी और भारत के लिए रन बनाना मुश्किल हो रहा था. लेकिन मैच के आखिरी ओवर की पांचवीं गेंद पर कानितकर ने चौका लगाकर भारत को ट्रॉफ़ी दिलवा दी.
इमेज स्रोत, Getty Images
डरबन टी20, 2007
2007 के पहले टी20 वर्ल्ड कप के लीग मैच में डरबन में भारत ने पाकिस्तान का सामना किया. पहले बैटिंग करते हुए भारत ने निर्धारित 20 ओवरों में 9 विकेट खोकर 141 रन बनाए. पाकिस्तान के लिए स्कोर मुश्किल नहीं लग रहा था लेकिन भारत के अनुशासित बॉलिंग के सामने उनका स्कोर 141 की बराबरी पर ही लटक गया.
मैच का फ़ैसला 'बॉल-आउट' से होना था. ये एक तरह से फ़ुटबॉल की पेनल्टी शूट आउट के जैसा था. इसमें बॉलर को अपने ऐक्शन में स्टंप्स पर निशाना लगाना होता था और सामने कोई बैट्समैन नहीं होता था.
भारत के वीरेंद्र सहवाग, हरभजन सिंह और रॉबिन उथप्पा- तीनों का निशाना सटीक लगा जबकि पाकिस्तान की तरफ़ से यासिर अराफ़ात, उमर गुल और शाहिद अफ़रीदी तीनों ने टार्गेट को मिस किया. इस तरह भारत ने ये मैच बॉल आउट में 3-0 से जीत लिया. क्या आपको लगता है कि बॉल आउट रोमांचक तरीका था और उसे वापस लाना चाहिए?
इमेज स्रोत, Getty Images
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
2004 के पाकिस्तान दौरे के अगले साल पाकिस्तान की टीम भारतीय दौरे पर आई. वनडे सीरीज़ का दूसरा मैच विशाखापत्नम में खेला गया और इस मैच में भारत को एक नया हीरो मिला.
पहले बैटिंग करते हुए भारत ने 50 ओवरों में 356 रन बनाए. पारी के हीरो रहे युवा विकेटकीपर-बल्लेबाज़ महेंद्र सिंह धोनी. ये वो ही मैच है जिसमें धोनी ने तीसरे नंबर बैटिंग करते हुए 123 गेंदों पर 148 रन बनाए. इस मैच को मैंने भी आंखों देखी कवर किया और मेरे ज़हन में अभी भी धोनी के लंबे छक्कों की गूंज दौड़ रही है.
दरअसल उस स्टेडियम में दर्शकों के कई स्टैंड्स बांस के शामियानों से ढके थे और धोनी के हिट्स जब उन बल्लियों पर जाकर लगती थीं तो ऐसी आवाज़ें होती थीं कि मानो कहीं गोली चली हो! धोनी ने पारी में 4 छक्के और 15 चौके लगाए और अपना पहला शतक पूरा किया. पाकिस्तान की पारी 298 रनों पर ही सिमट गई थी लेकिन इस मैच में दुनिया ने देखा की धोनी किस तरह विपक्षी बॉलर्स की दुर्गति कर सकते हैं.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
अर्जुन कपूर बॉलीवुड के ऐसे सितारों में से एक हैं जो सोशल मीडिया पर सुर्खियों में बने रहते हैं. 
'एक विलेन रिटर्न्स' रिलीज़ होने के बाद से ही वो चर्चा में हैं. जहां फिल्म में कुछ लोग उनकी एक्टिंग की तारीफ़ कर रहे हैं तो कुछ लोग आलोचना में जुटे हुए हैं. 
बीबीसी हिन्दी के लिए नयनदीप रक्षित ने अर्जुन कपूर से ख़ास बातचीत है. इस मौके पर अर्जुन कपूर ने सोशल मीडिया ट्रोलिंग, मलाइका अरोड़ा के साथ रिश्ते और अब तक के सफर को लेकर खुलकर अपनी बात रखी है. 
अर्जुन कपूर का मानना है कि ओटीटी में जिस तरह से दर्शकों की प्रतिक्रिया मिलती है, उससे बहुत कुछ पूरी तरह साफ नहीं होता है लेकिन थियेटर में फ़िल्म रिलीज़ होने के बाद दर्शकों की प्रतिक्रिया सही तरह से सामने आती है. 
अर्जुन कहते हैं, ''एक एक्टर की ज़िंदगी में ऐसा समय आता है जब उसे दर्शकों से फीडबैक चाहिए होता है, आज ऑडिएंस मुझे फीडबैक दे रही है, वो मेरे लिए बहुत ज़रूरी थी. हम काम दर्शकों के लिए करते हैं. ये फिल्म करने की वजह ये थी कि देश के मास ऑडिएंस के साथ फिर से जुड़ा जा सके.''
समाप्त
अर्जुन कपूर के करियर में एक ऐसा दौर भी आया था जब कुछ समय के लिए उनकी फिल्में रिलीज़ नहीं हो रही थीं, क्या उस वक्त इंडस्ट्री और इंडस्ट्री के लोगों का नजरिया उनके लिए बदल गया था? 
इस सवाल पर अर्जुन कहते हैं कि इंडस्ट्री में अगर कोई कामयाब होता है तो उसे एक तरह की फिल्में ऑफ़र होती हैं, मनपसंदीदा फिल्में चुनने का मौका होता है लेकिन जब नाकामी देखनी पड़ती है तो विकल्प कम हो जाते हैं, जो फिल्में आपको मिलती हैं उसमें चुनने का ख़ास मौका नहीं होता है. 
वो कहते हैं, ''लोगों का रवैया मेरे लिए इतना नहीं बदला. मुझे आदत है, मैंने कामयाबी-नाकामी को बहुत करीब से देखा है. मैं समझ जाता हूं कि आसपास के लोगों में से कौन सच्चा है और कौन झूठा. मैं ज़्यादा लोगों को अपनी ज़िंदगी में घुसने नहीं देता. हां, मैं ये ज़रूर कह सकता हूं कि फिल्में जब नहीं चलती तो सोशल मीडिया पर काफी चर्चा होती है.''
इमेज स्रोत, ANI
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
'मेरे सरनेम की वजह से मुझसे नफ़रत करना अजीब है'
बीबीसी के साथ बातचीत में अर्जुन कपूर ये बताते हैं कि बॉलीवुड इंडस्ट्री से जुड़ी फैमिली से होने की वजह से उन्हें क्या फ़ायदे और क्या नुक़सान हैं. वह कहते हैं कि 'फिल्मी फैमिली' या 'ग्लैमर वर्ल्ड' से आने की वजह से कभी-कभी उनके भावनाओं की उतनी कद्र नहीं होती जितनी होनी चाहिए. 
अर्जुन कपूर मानते हैं कि उन्हें कभी-कभी ऐसा लगता है कि 'टैग' या 'सरनेम' की वजह से बात को अलग तरीके से लिया जाता है.
अर्जुन कहते हैं, ''दुनिया ऐसी ही है, मैं प्रिविलेज्ड बैकग्राउंड में पैदा हुआ लेकिन मैंने इसका गलत इस्तेमाल कभी नहीं किया. मैं कहां पैदा हुआ हूं ये मैं कैसे बदल सकता हूं.''
बॉलीवुड 'इनसाइडर-आउटसाइडर' को लेकर होती आई टिप्पणियों पर वो कहते हैं , ''मैं समझ सकता हूं कि इस प्रोफेशन में आने के लिए कुछ लोगों ने ज़्यादा संघर्ष किया है लेकिन इसका मतलब ये नहीं कि मेरे साथ कुछ हुआ ही नहीं या मैंने कुछ झेला ही नहीं. हम तुलना नहीं कर सकते. मैं लोगों को जानबूझकर भावुक कर अपनी तरफ़ खींचना नहीं चाहता, लोग मेरे इमोशनल लाइफ को न समझें ये सही है लेकिन सरनेम की वजह से मुझसे नफरत करना अजीब है.''
अर्जुन कपूर आगे कहते हैं, ''मेरे माता-पिता ने मुझे बेहतर ज़िंदगी देने के लिए अच्छा किया है, मुझे अगर पता होता कि ये मेरे ऊपर भारी पड़ेगा तो शायद में इस प्रोफेशन में नहीं आता.''
अर्जुन कपूर के पिता बोनी कपूर बॉलीवुड के मशहूर प्रोड्यूसर हैं. अर्जुन कहते हैं कि दोनों के रिश्तों में कई उतार-चढ़ाव आ चुके हैं लेकिन ऐसा नहीं है कि कभी प्यार कम हुआ है. 
अर्जुन कहते हैं, ''ऐसा नहीं है कि मैंने कभी उनसे कम प्यार किया है, जितना हो सके उतना उनके साथ रहता था. उस वक्त मैं पढ़ाई करता था और वो काम करते थे तो रोज़ मुलाकात नहीं हो पाती थी. जब बचपन में वो दूर रहने लगे तो मुश्किल था. थोड़ी बातचीत कम होती थी. मुझे नहीं लगता कि हमारे बीच के संबंधों में कोई रुकावट आई हो, हमारे बीच की दूरियां कम हुई हैं क्योंकि प्रोफेशन अब एक है, अब भी साथ में नहीं रहते लेकिन बातचीत ज़्यादा होती है.''
अर्जुन कपूर जब बतौर एक्टर बॉलीवुड में एंट्री भी नहीं ले पाए थे, उससे पहले ही उनकी मां का निधन हो गया था. 
अर्जुन कपूर कहते हैं कि इस दुख से वो कभी उबर नहीं सके. अर्जुन का कहना है, ''मैं उस चीज़ से डील नहीं कर पाया हूं. कुछ अच्छा होता है, कुछ बुरा होता है तो उनकी याद आ जाती है. मैंने काम शुरू ही किया था तब मेरी ज़िंदगी का सबसे बड़ा नुकसान हो गया. मेरा सबकुछ खत्म हो गया, जो जरूरी चीज़ थी वहीं खत्म हो गई तो उसके बाद जो मिला वो कभी पूरा नहीं लगता.''
इमेज स्रोत, ANI
मलाइका अरोड़ा और अर्जुन कपूर अपने रिश्ते को लेकर भी सुर्खियों में रहते हैं. 
अकसर दोनों के उम्र के बीच के फासले को लेकर टिप्पणियां की जाती हैं. इस पर अर्जुन कपूर कहते हैं, ''अगर मेरे और मलाइका में उम्र का फासला है और हमें इससे कोई दिक्कत नहीं है.हमारे आसपास के लोगों को कोई दिक्कत नहीं है, इतना काफी है. जो लोग बाहर हैं वो सोचते हैं, उनका हम कुछ नहीं कर सकते. सोच बदलना इतना आसान नहीं है. हम प्यार करते हैं अगर हम उदाहरण बनते हैं तो मैं इससे खुश हूं.''
अर्जुन कपूर कहते हैं कि हर एक का नज़रिया होता है लेकिन इसे दूसरों पर थोपना नहीं चाहिए.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
रविवार दोपहर 2 बजकर 31 मिनट पर नोएडा के सेक्टर 93ए में स्थित विवादास्पद ट्विन को गिरा दिया गया. पलक झपकते ही करीब 3700 किलोग्राम बारूद ने ट्विन टावर को ध्वस्त कर दिया.
एपेक्स और केएन नामक टावर को सुपरटेक बिल्डर ने बनाया था. बाद में पाया गया कि इन्हें बनाने में नियमों का उल्लंघन किया गया. ये देश में गिराई जाने वाली सबसे बड़ी बहुमंजिला इमारतें थीं. 
एपेक्स (32 मंजिली) और शीआन (30 मंजिला) इमारतों को 'ट्विन टावर' कहा जाता था. इनकी ऊंचाई 320 फ़ीट से ज़्यादा थी, और ये नोएडा के घनी आबादी वाले इलाके में स्थित थीं. इन्हें गिराने के लिए क़रीब 3700 किलोग्राम विस्फोटक का इस्तेमाल किया गया. 
धमाका कुछ इस तरह से हुआ कि बिल्डिंग सीधे नीचे गिर गई और चारों तरफ हवा में धुएं का गुबार दिखाई दिया. इस काम के लिए बहुत दक्षता की ज़रूरत है. इसके लिए तीन देशों के इंजीनियरों ने इस प्रक्रिया में हिस्सा लिया. 
इनमें से एक इंजीनियर ने इसे "इंजीनियरिंग का खूबसूरत कारनामा" बताया था.
समाप्त
इमेज स्रोत, Getty Images
ये प्रक्रिया क्यों है अलग?
दुनियाभर में घनी आबादी वाले इलाकों में आमतौर पर इस तरह इमारतों को गिराने की इजाज़त नहीं दी जाती है. 
इस बात पर ध्यान दीजिए कि एक 12 मंज़िला इमारत यहां से सिर्फ़ 30 फ़ीट की दूरी पर है. आसपास की 45 इमारतों में क़रीब 7 हज़ार लोग रहते हैं. आसपास रहने वाले सभी लोगों को रविवार की सुबह घरों को खाली करने के निर्देश दिए गए थे. ट्विन टावर के गिरने के पांच घंटे बाद ही उन्हें वापस अपने घरों में जाने की इजाज़त दी जाएगी. सड़क पर रहने वाले जानवरों को भी इलाके से हटा दिया गया था. 
इस इलाके और नोएडा एक्सप्रेस वे पर इस दौरान ट्रैफ़िक रोक दिया गया. विस्फोट से कई सौ फ़ीट ऊंचा धूल का गुबार उठा. इसलिए एयरपोर्ट और एयरफोर्स से विमानों की सुरक्षा का ध्यान रखने के लिए कहा गया था. 
यही नहीं, गिराई जा रही इमारतों से पचास फीट दूर भूमिगत गैस पाइपलाइन है जो दिल्ली में गैस की आपूर्ति करती है.
इमेज स्रोत, Getty Images
आसपास रहने वालों को डर है कि विस्फोट से होने वाले कंपन के कारण उनके घरों और इमारतों को भी नुकसान हो सकता है. लेकिन इस प्रक्रिया में शामिल इंजीनियर मानते हैं कि चिंता की कोई बात नहीं है. 
नोएडा में इमारतों को भूकंप निरोधी बनाया गया है. ब्रिटेन के इंजीनियर जिन्होंने बिल्डिंग गिराने में मदद की, उनका अनुमान था कि जितनी तीव्रता रिक्टर स्केल 4 के भूकंप से होती है, उसकी तुलना में इस विस्फोट की तीव्रता 10 प्रतिशत रहेगी. 
साइट पर मौजूद वरिष्ठ इंजीनियर मयूर मेहता ने बताया, "ये पूरी तरह सुरक्षित है."
इमेज स्रोत, Getty Images
कैसे हुआ ब्लास्ट
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
रविवार को विस्फोट कराने वाले छह लोग, जिन्हें ब्लास्टर कहा जा रहा है और एक पुलिस अफ़सर को इलाके में जाने की इजाज़त दी गई. इसे 'एक्सक्लूज़िव ज़ोन' कहा जाता है.
ब्लास्ट के लिए कई तरह के विस्फोटकों का इस्तेमाल किया गया. डेटोनेटर्स से प्रक्रिया की शुरुआत हुई. कछ ही मिली सेकेंड में छोटे प्लास्टिक ट्यूब शॉक वेव की मदद से विस्फोटकों को सिग्नल भेजें गए, जो दोनों बिल्डिंग में लगाए गए थे. 
कई महीनों से ब्लास्टर्स तीस मंज़िला इमारत के अलग अलग हिस्सों में जा रहे थे. इमारतों की बिजली सप्लाई काट दी गई थी. एस्केलेटर निष्क्रिय कर दिए गए थे. ये सुनिश्चित किया गया कि अलग अलग मंज़िल पर सभी 20,000 से ज़्यादा कनेक्शन एक साथ समन्वय के साथ काम कर सकें. एक गलती से पूरी प्रक्रिया अधूरी रह सकती थी. 
मेहता की 11 साल पुरानी कंपनी के लिए ये बहुत चैलेंजिंग काम नहीं था. उन्होंने बताया कि वो पहले भी 18-20 इमारतों को गिरा चुके हैं. इसमें एक एयरपोर्ट टर्मिनल, एक क्रिकेट स्टेडियम, एक ब्रिज और एक बड़ी कंपनी की चिमनी शामिल है. उनका कहना है कि बिहार में गंगा नदी पर बने पुल को गिराना इससे मुश्किल था, क्योंकि वहां ये सुनिश्चित करना था कि मलबा नदी में न गिरे.  
इमेज स्रोत, Getty Images
30,000 टन मलबा निकलने का अनुमान
ट्विन टावर से क़रीब 30,000 टन मलबा निकलने की उम्मीद है. ये भी सुनिश्चित करने की कोशिश की गई है कि मलबा बाहर ना फैले और आसपास के लोगों और इमारतों को नुकसान न पहुंचे. क़रीब 1200 ट्रक मलबे को रिसाइक्लिंग के लिए ले जाएंगे. रिसाइकल होने में तीन महीने तक का समय लग सकता है. 
मेहता कहते हैं, "धूल जल्दी ही बैठ जाएगी, लेकिन मलबा हटाने में समय लगेगा."
इतनी ऊंची इमारतें गिराना भारत में आम बात नहीं है. साल 2020 में केरल में एक लग्ज़री लेक साइड आपार्टमेंट को गिराया गया था. वहां क़रीब दो हज़ार लोग रहते थे. बिल्डिंग को पर्यावरण नियमों का उल्लंघन कर बनाया गया था. लेकिन नोएडा में बिल्डिंग गिराने की इस प्रक्रिया का स्तर बहुत बड़ा है. आसपास रहने वाले लोग अपना घर छोड़ दोस्तों और रिश्तेदारों से यहां जाने लगे हैं.  
इमेज स्रोत, Getty Images
ट्विन टावर को ध्वस्त करने से पहले पास ही की एक बिल्डिंग के एसोसिएशन के प्रमुख एसएन बैरोलिया ने बताया कि, "लोग अपने दरवाज़े और खिड़कियां सील कर रहे हैं. एसी निकाल रहे हैं, दीवारों पर से टीवी हटा रहे हैं. हम बिल्डिंग को पूरी तरह से बंद कर रहे हैं. ऐसा पहले कभी नहीं हुआ."
सुपरटेक की बिल्डिंग में फ़्लैट खरीदने वालों को एक लग्ज़री ज़िंदगी का सपना दिखाया गया था. सुपरटेक ने वादा किया था कि केएन एक "प्रतिष्ठित" 37-मंजिला ऊंची इमारत होगी, और एपेक्स से "पार्टी करते समय" नीचे एक "चमकता हुआ शहर" दिखेगा.
रविवार को ऐसे सभी वादे आखिरकार धराशायी हो गए.
ये भी पढ़ें: 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Ravi Prakash/BBC
बिहार के गांवों में बच्चे एक खास खेल खेलते हुए गुनगुनाते हैं - दिल्ली से चिट्ठी आई, रास्ते में गिर गई, कोई देखा है... फिर खेल शुरू होता है और इसमें शामिल खिलाड़ी एक-एक कर आउट होते जाते हैं. अंत में जो एक बच्चा बचता है, उसे इस खेल का विजेता घोषित कर दिया जाता है.
झारखंड की सियासत की ताजा हालत बिहार के बच्चों के उस खेल की तरह हो गई है.
मीडिया में चल रही खबरों के मुताबिक भारत के चुनाव आयोग ने झारखंड के राज्यपाल रमेश बैस को बंद लिफाफे में एक चिट्ठी भेजी है. दिल्ली से चली वह चिट्ठी 25 अगस्त की सुबह रांची पहुंची. आयोग ने इस चिट्ठी में झारखंड के मुख्यमंत्री हेमंत सोरेन की विधानसभा सदस्यता रदद् करने की सिफारिश की है. अब राज्यपाल को इस मसले पर अंतिम निर्णय लेना है. वे अपने निर्णय से चुनाव आयोग को अवगत कराएंगे, ताकि वहां से हेमंत सोरेन की विधायकी रद्द करने का गजट नोटिफिकेशन जारी किया जा सके. फिर यह नोटिफिकेशन झारखंड विधानसभा के अध्यक्ष को भेजा जाएगा. उसके बाद हेमंत सोरेन विधायक नहीं रहेंगे. क्योंकि, वे मुख्यमंत्री हैं और इसके लिए उनका विधायक होना ज़रूरी है, लिहाजा उन्हें अपने पद से इस्तीफा देना पड़ेगा. इस प्रकार उनकी सरकार गिर जाएगी.
हालांकि, स्थानीय मीडिया में सूत्रों के हवाले से चल रही इन खबरों का कोई आधिकारिक आधार अभी तक सार्वजनिक नहीं है. चुनाव आयोग या राजभवन ने न तो ऐसे किसी पत्र की पुष्टि की है और न इसका खंडन. मतलब, बिहार के बच्चों के उस खेल की तरह दिल्ली से चली चिट्ठी, जो रांची के राजभवन में गिरी है, उसे अभी तक बाहर के किसी आदमी ने नहीं देखा है. सबकुछ अन-आफिशियल है.
इमेज स्रोत, Ravi Prakash/BBC
बीबीसी ने झारखंड के राज्यपाल के साथ काम कर रहे एक वरिष्ठतम अधिकारी से इस बावत आधिकारिक टिप्पणी या कन्फर्मेशन चाहा था, लेकिन राजभवन सचिवालय ने उसका कोई जवाब नहीं दिया.
समाप्त
इसके बावजूद झारखंड का सियासी संकट सुर्खियों में है. इस कारण यहां सत्तासीन झारखंड मुक्ति मोर्चा (जेएमएम), कांग्रेस और राष्ट्रीय जनता दल (आरजेडी) का संयुक्त प्रगतिशील गठबंधन (यूपीए) और इसके नेता मुख्यमंत्री हेमंत सोरेन और मुख्य विपक्षी भारतीय जनता पार्टी (बीजेपी) व उसकी सहयोगी आजसू पार्टी के गठबंधन के नेता भी चौकन्ने हैं. दोनों ही पक्ष लगातार बदलते घटनाक्रम के बीच अपनी रणनीति तैयार करने में जुटे हैं.
इमेज स्रोत, CMO Jharkhand
मुख्यमंत्री हेमंत सोरेन के नेतृत्व वाली यूपीए की सरकार को जेएमएम के 30, कांग्रेस के 18, आरजेडी और सीपीआई एमएल के 1-1 विधायकों का समर्थन प्राप्त है. इसके अलावा एक निर्दलीय विधायक भी उनके समर्थन में हैं. 
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
इनमे से तीन कांग्रेसी विधायकों पर कार्रवाई के लिए कांग्रेस विधायक दल के नेता व मौजूदा सरकार के मंत्री आलमगीर आलम ने विधानसभा अध्यक्ष रवींद्र नाथ महतो से अनुरोध किया था. क्योंकि, वे पैसे के साथ कोलकाता में पकड़े गए थे. उनपर आरोप है कि वे हेमंत सोरेन की सरकार गिराने के लिए बीजेपी नेताओं के संपर्क में थे. कांग्रेस ने उन्हें फिलहाल निलंबित कर रखा है. अब विधानसभा अध्यक्ष ने भी उन्हें नोटिस भेजकर जवाब मांगा है. उन तीनों विधायकों को 30 अगस्त तक इसका जवाब देना है. 
पश्चिम बंगाल पुलिस द्वारा कोलकाता में गिरफ्तार किए गए इन विधायकों को कोर्ट ने अगले कुछ दिनों तक कोलकाता में ही रहने की शर्त पर जमानत दी है. लिहाजा वे फ्लोर टेस्ट होने की हालत में विधानसभा की कार्रवाई में शामिल नहीं हो सकेंगे. झारखंड की 81 सदस्यों वाली विधानसभा में सरकार बनाने के लिए 41 विधायकों का समर्थन होना ज़रूरी है. मौजूदा माहौल में यह जादुई आंकड़ा यूपीए के पास है. उनके पास इस आंकड़े से अधिक विधायक हैं. अंकगणित के लिहाज से वे विपक्षी बीजेपी गठबंधन के मुकाबले काफी मजबूत स्थिति में हैं. 
इमेज स्रोत, CMO Jharkhand
मुख्यमंत्री हेमंत सोरेन ने नेतरहाट के महुआडांड़ में शुक्रवार को दिए गए अपने भाषण में आर-पार की लड़ाई लड़ने के संकेत भी दिए हैं. अपने ख़िलाफ़ पिछले छह महीने से चल रहे आफ़िस ऑफ़ प्रॉफिट के मामले में उन्होंने पहली दफा राज्यपाल पर निशाना साधा है. उनका आरोप है कि राज्यपाल भी उनकी सरकार गिराने की साजिश में शामिल हैं.
हेमंत सोरेन ने कहा, "पता नहीं वहां राजभवन में क्या षड़यंत्र रच रहा है. ये लोग अभी 4-5 महीना से हमको सत्ता से बेदखल करने के लिए, मेरा गला रेतने के लिए आरी (लकड़ी काटने का औजार) बना रहा है लेकिन इन लोग का आरी नहीं बन पा रहा है. जो जिससे आगे बढ़ता है, वहीं टूट जाता है. क्योंकि उनको पता है कि ये झारखंड की मिट्टी के इस नौजवान को इतनी आसानी से नहीं गिराया जा सकता है. चिंता मत करो. ये आदिवासी का बच्चा है. इनलोगों की चाल से न कभी हमारा रास्ता रुका है और न हमलोग इनसे कभी डरे हैं. डर-भय तो हम आदिवासियों के बीच रहा ही नहीं. हमारे पूर्वजों ने इतने आंदोलन किए हैं कि आदिवासी समूह में डर-भय का चीज ही नहीं है. हमारे डीएनए से डर और भय को हमारे पूर्वजों ने पहले ही भगा दिया है." 
नेतरहाट जाने के पहले हेमंत सोरेन ने यूपीए विधायकों की एक बैठक की. ऐसी ही एक और बैठक उनकी नेतरहाट वापसी के बाद हुई. महज 12 घंटों के अंदर हुई दो बैठकों के अगले दिन शनिवार की सुबह यूपीए विधायक फिर से मुख्यमंत्री आवास में जुटे. वहां उनकी औपचारिक बैठक हुई. इसके बाद मुख्यमंत्री हेमंत सोरेन के साथ उनके समर्थक सभी विधायक तीन लग्जरी बसों में सवार होकर खूंटी जिले के लतरातू डैम चले गए. वहां से बोटिंग करती और पिकनिक मनाती उनकी तस्वींरें मीडिया को भेजी गईं. एक तस्वीर में हेमंत सोरेन हिप-हिप हुर्रे के अंदाज में सीटी बजाते दिखे. मतलब साफ था कि वे अपनी एकजुटता के साथ यह भी साबित करना चाहते थे कि उन्हें कोई चिंता नहीं है. वे हर परिस्थिति का मुकाबला करने के लिए तैयार हैं. विधायकों की बसें पिकनिक के बाद देर शाम रांची लौट आईं.
इमेज स्रोत, CMO Jharkhand
इस बीच रांची पहुंचे कांग्रेस के राज्य प्रभारी अविनाश पांडेय ने कांग्रेस के विधायकों के साथ देर शाम अलग से बैठक की और कहा कि हमारा गठबंधन मजबूत है. झारखंड की यूपीए सरकार को गिराने की साजिश बहुत पहले से की जा रही है लेकिन यह सफल नहीं होगी. हमलोग एक युवा मुख्यमंत्री के नेतृत्व में काम कर रहे हैं. हमारा उद्देश्य राज्य का विकास है. इसलिए हमारे सभी विधायक एकजुट होकर हेमंत जी के साथ खड़े हैं.
इसके बावजूद अगर हेमंत सोरेन की विधायकी रद्द कर दी जाती है, तो वे क्या करेंगे. वरिष्ठ पत्रकार और प्रभात खबर अखबार के स्थानीय संपादक संजय मिश्र ने इसके जवाब में कहा कि हेमंत सोरेन अपनी विधायकी रद्द होने के बावजूद मुख्यमंत्री बने रह सकते हैं.
संजय मिश्र ने बीबीसी से कहा, "चुनाव आयोग द्वारा विधानसभा की सदस्यता रद्द किए जाने के बाद मुख्यमंत्री हेमंत सोरेन को यूं तो अपने पद से इस्तीफा देना पड़ेगा. लेकिन, वे चाहें तो यूपीए के नेता के बतौर राज्यपाल के समक्ष फिर से सरकार बनाने का दावा कर सकते हैं. इसके बाद छह महीने के अंदर उन्हें विधानसभा उपचुनाव जीतना होगा, ताकि वे सदन के सदस्य बन सकें. जेएमएम इस विकल्प पर गंभीरता से विचार कर रहा है. ऐसे में उनकी सरकार गिरेगी फिर बनेगी और अंततः सत्ता की चाबी हेमंत सोरेन के पास ही रह जाएगी."
इमेज स्रोत, Babulal Marandi Twitter
हेमंत सोरेन पर लोक जनप्रतिनिधित्व अधिनियम 1951 की धारा ए के तहत कार्रवाई की अपील करने वाली बीजेपी के नेता इस मुद्दे पर आक्रामक तो हैं लेकिन उनके पास वह जादुई आंकड़ा नहीं है, जिससे वे सरकार बनाने का दावा कर सकें. बीजेपी के 26 विधायकों के अलावा उन्हें आजसू पार्टी के 2 और कुछ निर्दलीय विधायकों का समर्थन हासिल है. वे तभी सरकार बना सकते हैं, जब कोई पार्टी टूटे और उनके विधायक बीजेपी के समर्थन में आ जाएं. यह फिलहाल संभव नहीं दिखता. लिहाजा, बीजेपी के कुछ नेता राज्य में राष्ट्रपति शासन लगाए जाने की मांग करने लगे हैं.
बीजेपी विधायक दल के नेता और पूर्व मुख्यमंत्री बाबूलाल मरांडी ने मीडिया से कहा कि उनकी पार्टी किसी 'ऑपरेशन लोटस' को अंजाम देने में नहीं लगी है. हेमंत सोरेन की सरकार उनकी कारगुजारियों के कारण गिरेगी. इसमें हमारी कोई साजिश नहीं है.
उन्होंने ट्वीट किया, "हाय रे हमर सोना झारखंड. खानमंत्री रहते हुए खान लीज लिए, वनमंत्री रहते हुए उसी लीज के लिए क्लीयरेंस लिए. उद्योग मंत्री रहते हुए पत्नी के लिए आदिवासी उद्योग के लिए दिना जाने वाला जमीन ले लिए. विपक्ष में थे तो सीएनटी का हल्ला करते रहे और सोहराय भवन की करोड़ों की आदिवासी रैयती जमीन कोड़ियों में ले लिए. मुख्यमंत्री जी आपने झारखंड को लूट का चारागाह बना दिया."
इसके बाद वे बीजेपी के दूसरे नेताओं के साथ गिरिडीह जिले के मधुबन में पार्टी के प्रशिक्षण शिविर में भाग लेने चले गए. यह शिविर सोमवार तक चलेगा. स्पष्ट है कि बीजेपी अभी अपनी रणनीतियों का खुलासा करना नहीं चाहती. 
इमेज स्रोत, Ravi Prakash/BBC
बहरहाल लाख टके का सवाल यह है हेमंत सोरेन के मामले में राज्यपाल कब और क्या निर्णय लेते हैं. मौजूदा परिस्थितियां इशारा कर रही हैं कि इस सवाल के जवाब के लिए कम से कम सोमवार यानी 29 अगस्त तक का इंतजार करना पड़ सकता है. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
पाकिस्तान का आधे से ज़्यादा हिस्सा इस समय बाढ़ की चपेट में है. डॉन अख़बार के अनुसार बाढ़ से अब तक तीन सौ बच्चों समेत एक हज़ार से ज़्यादा लोगों की मौत हो चुकी है. 
अख़बार ने सरकारी आंकड़ों का हवाला देते हुए लिखा है कि तीन करोड़ तीस लाख से ज़्यादा  लोग बाढ़ से प्रभावित हैं. 
सिंध, बलूचिस्तान और ख़ैबर पख़्तूनख़्वाह में सबसे ज़्यादा हालात ख़राब हैं. अब तक सिंध में सबसे ज़्यादा 339 लोगों की मौत की पुष्टि हुई है. 
प्रधानमंत्री शहबाज़ शरीफ़ ने बाढ़ प्रभावित सिंध का दौरा किया और लोगों की मदद के लिए 38 अरब पाकिस्तानी रुपए की घोषणा की. सेना प्रमुख जनरल क़मर जावेद बाजवा ने बलूचिस्तान का दौरा किया.
प्रधानमंत्री ने बाढ़ से पैदा हुई स्थिति पर बातचीत करने के लिए सोमवार को सर्वदलीय बैठक बुलाई है लेकिन एक्सप्रेस अख़बार का कहना है कि प्रमुख विपक्षी दल इमरान ख़ान की पाकिस्तान तहरीक-ए-इंसाफ़ को इस बैठक में शामिल होने की दावत नहीं दी गई है.
समाप्त
पूर्व प्रधानमंत्री इमरान ख़ान ने कहा कि अगर पाकिस्तान में डैम होते तो पानी से नुक़सान के बजाए फ़ायदा होता.
उन्होंने बाढ़ प्रभावित इलाक़ों का दौरा किया और कहा कि मुसीबत की इस घड़ी में वो लोगों के साथ हैं और जिन प्रांतों में उनकी पार्टी की सरकार है वहां हर सहायता दी जाएगी. उन्होंने अपने पार्टी कार्यकर्ताओं से भी बाढ़ प्रभावित लोगों की मदद करने की अपील की.
इमरान ख़ान ने कहा कि उनपर दबाव डाला जा रहा है कि बाढ़ प्रभावितों की मदद के लिए वो लोगों से चंदा मांगे लेकिन वो उस वक़्त तक ऐसा नहीं करेंगे जब तक उन्हें इस बात का विश्वास नहीं हो जाता कि उन पैसों का सही इस्तेमाल वो कर सकेंगे या नहीं.
इमेज स्रोत, Getty Images
पाकिस्तान में इस्लामाबाद हाईकोर्ट ने इमरान ख़ान के ख़िलाफ़ अदालत की अवमानना केस की सुनवाई के लिए पांच सदस्यीय बेंच का गठन कर दिया है. 
अख़बार एक्सप्रेस के अनुसार इस्लामाबाद हाईकोर्ट के चीफ़ जस्टिस अतहर मिन अल्लाह बेंच की अध्यक्षता करेंगे. इमरान ख़ान को इस मामले में कारण बताओ नोटिस जारी कर दिया गया है और उनसे पूछा गया है कि उनके ख़िलाफ़ अदालत की अवमानना का केस क्यों नहीं चलाया जाए. अदालत ने इमरान ख़ान को 31 अगस्त को हाज़िर होने का आदेश दिया है. 
इमरान ख़ान ने 20 अगस्त को इस्लामाबाद में एक रैली को संबोधित करते हुए एक महिला जज ज़ेबा चौधरी को धमकी देते हुए कहा था कि वो उनके ख़िलाफ़ कार्रवाई करेंगे. 
दरअसल उनके सहयोगी और पूर्व केंद्रीय मंत्री शहबाज़ गिल को पुलिस ने गिरफ़्तार कर लिया है और पुलिस की अपील पर अतिरिक्त जज ज़ेबा चौधरी ने ही शहबाज़ गिल को पुलिस रिमांड पर भेजने का फ़ैसला सुनाया था. इस पर इमरान ख़ान ने पुलिस अधिकारी समेत जज ज़ेबा के ख़िलाफ़ कार्रवाई करने की धमकी दी थी. 
इमेज स्रोत, EPA
डॉन अख़बार ने प्रधानमंत्री शहबाज़ शरीफ़ के क़तर दौरे को लेकर एक दिलचस्प ख़बर छापी है. 
अख़बार के अनुसार एवी शराफ़ नामक एक इसराइली पत्रकार ने दावा किया है कि जिस समय शहबाज़ शरीफ़ दोहा में थे उसी समय इसराइल का एक जहाज़ दोहा में उतरा. पत्रकार का कहना है कि यह जहाज़ आम तौर पर इसराइली ख़ुफ़िया एजेंसी मोसाद के वरिष्ठ अधिकारी इस्तेमाल करते हैं. 
इसराइली पत्रकार के अनुसार इसराइल का यह जहाज़ दोहा में क़रीब नौ घंटे तक रहा. 
हालांकि एवी शरीफ़ ने कहा कि हो सकता है कि यह महज़ एक इत्तेफ़ाक़ हो. 
एवी शराफ़ ने इससे पहले साल 2018 में दावा किया था कि इसराइल का एक विमान इस्लामाबाद आया था और फिर कुछ ही देर के बाद वापस चला गया था. उस समय इमरान ख़ान पाकिस्तान के प्रधानमंत्री थे. 
उस समय इमरान ख़ान की सरकार ने इसराइली पत्रकार के इस दावे को ख़ारिज कर दिया था. 
उस समय केंद्रीय मंत्री रहे फ़व्वाद चौधरी ने कहा था कि उनकी सरकार ना तो भारत के प्रधानमंत्री नरेंद्र मोदी से ख़ुफ़िया बातचीत करेंगे और ना ही इसराइल से. 
लेकिन अब उसी इसराइली पत्रकार की बात पर विश्वास करते हुए इमरान ख़ान की पार्टी की वरिष्ठ नेता और पूर्व केंद्रीय मंत्री शीरीन मज़ारी ने सरकार से जवाब मांगा है. 
शीरीन मज़ारी ने कहा कि पाकिस्तानी विदेश मंत्रालय की तरफ़ से कम से कम एक बयान तो ज़रूर आना चाहिए.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
यह जनवरी 1999 की बात है जब पाकिस्तान की क्रिकेट टीम भारत दौरे पर आने वाली थी, लेकिन उससे पहले ही शिवसेना ने पाकिस्तानी टीम के ख़िलाफ़ विरोध करके ऐसा माहौल बना दिया था कि उसे खेलने नहीं दिया जाएगा.
इस विरोध के तहत, शिवसेना के कार्यकर्ताओं ने रात के अंधेरे में नई दिल्ली के फ़िरोज़ शाह कोटला मैदान पर धावा बोल दिया और पिच को ख़राब कर दिया.
पिछले साल जब भारतीय टीम शारजाह में पाकिस्तान के हाथों टी-20 वर्ल्ड कप में मैच हार गई थी तो कुछ लोग नफ़रत में इतने डूब गए थे कि भारतीय तेज़ गेंदबाज़ मोहम्मद शमी को "देशद्रोही" तक कह डाला. भारतीय टीम के कप्तान विराट कोहली को उनकी 10 महीने की बेटी के रेप की भी धमकी दी गई थी. जिसके बाद एक व्यक्ति को गिरफ़्तार भी किया गया था.
इसी तरह की कुछ और घटनाएं भी हैं, जो भारत-पाकिस्तान संबंधों में कड़वाहट को उजागर करती हैं, लेकिन केवल इन घटनाओं से यह साबित नहीं होता कि दोनों देशों के क्रिकेट में सिर्फ़ नफ़रत ही हावी रहती है.
इस तस्वीर का एक दूसरा पहलू भी है जो बेहद ख़ूबसूरत है, जिसमें न सिर्फ़ दोनों देशों के लोग बल्कि ख़ुद क्रिकेटर भी राजनीतिक तनाव और नफ़रत की आग से ख़ुद को बचाते हुए एक-दूसरे के लिए सकारात्मक विचार, सम्मान और ख़ुशी के जज़्बात रखते हैं.
समाप्त
इमेज स्रोत, Getty Images
यह साल 2004 में भारतीय टीम के पाकिस्तान दौरे का कभी न भूलने वाला एक दृश्य था, लाहौर के गद्दाफ़ी स्टेडियम में पाकिस्तान की टीम अभ्यास कर चुकी थी और अब मेहमान टीम की बारी थी.
सभी ने देखा कि पाकिस्तान क्रिकेट टीम के कप्तान इंज़माम-उल-हक़ भारतीय नेट की ओर आ रहे थे और उनके साथ उनका बेटा इब्तिसाम-उल-हक़ भी था.
इंज़माम-उल-हक़ ने नेट के पास आकर भारतीय बल्लेबाज़ सचिन तेंदुलकर को संबोधित करते हुए कहा, कि "यह मेरा लड़का है लेकिन प्रशंसक तुम्हारा है."
दरअसल, इब्तिसाम-उल-हक़ ने अपने पिता से अपने पसंदीदा बल्लेबाज़ सचिन तेंदुलकर से मिलने की इच्छा जताई थी और वह उनसे मिलकर बहुत ख़ुश हुए थे. सचिन तेंदुलकर काफ़ी देर तक इब्तिसाम से बातें करते रहे थे.
भारत बनाम इंग्लैंड: विराट कोहली बन गए हैं टीम इंडिया की सबसे कमज़ोर कड़ी?
एशिया कप: ऐसा टूर्नामेंट जिसपर क्रिकेट से ज़्यादा भारत-पाकिस्तान संबंध हावी रहे
इमेज स्रोत, Getty Images
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
साल 2004 के इसी दौरे पर सौरव गांगुली भारतीय क्रिकेट टीम के कप्तान थे, लेकिन वनडे सिरीज़ के आख़िरी मैच में कैच लेने की कोशिश में वह अनफ़िट हो गए और डॉक्टर ने उन्हें तीन हफ़्ते आराम करने को कहा, लेकिन गांगुली के इरादे कुछ और थे, उन्होंने अपनी किताब 'ए सेंचुरी इज़ नॉट इनफ़' में इसका विस्तार से ज़िक्र किया है.
गांगुली लिखते हैं कि "लाहौर का पांच सितारा होटल अपनी कड़ी सुरक्षा के कारण एक क़िले की तरह लगता था. मैं अच्छे मूड में था और मैंने अपने तेज़ दर्द के बारे में गंभीरता से नहीं सोचा था."
"मेरे कुछ दोस्त कोलकाता से मैच देखने आए थे. आधी रात को मुझे पता चला कि मेरे दोस्तों ने गोलमंडी की मशहूर फ़ूड स्ट्रीट पर कबाब और तंदूरी डिश खाने का प्रोग्राम बनाया है. सुरक्षा मेरे सिर पर थी लेकिन मैं आज़ादी चाहता था."
"मैंने अपने सुरक्षा अधिकारी को नहीं बताया, लेकिन टीम मैनेजर रत्नाकर शेट्टी से कहा कि मैं दोस्तों के साथ बाहर जा रहा हूँ, और यह कह कर, मैं पिछले दरवाज़े से निकल गया. मैंने कैप पहनकर अपना आधा चेहरा छुपा लिया था."
गांगुली आगे लिखते हैं कि "चूंकि फ़ूड स्ट्रीट खुली जगह पर थी, इसलिए एक बार किसी ने मेरे पास आकर कहा, "अरे, तुम सौरव गांगुली हो ना?" मैंने मना कर दिया लेकिन उस व्यक्ति ने कहा "लेकिन आप बिलकुल सौरव गांगुली की तरह दिखते हैं."
एशिया कप की भारतीय टीम को लेकर क्या क्या उठ रहे हैं सवाल  
भारत बनाम पाकिस्तान: दीवानगी जो जुनून में बदल जाती है
इमेज स्रोत, Getty Images
गांगुली लिखते हैं, "मैं और मेरे दोस्त बड़ी मुश्किल से अपनी हंसी रोक पाए."
"इसी तरह, एक और व्यक्ति आया और कहा, "अरे सर आप यहां?" आपकी टीम ने क्या शानदार खेला है. मैंने इस व्यक्ति को भी इग्नोर कर दिया और वो भी निराश होकर चला गया." 
"हम अपना खाना ख़त्म कर ही रहे थे कि कुछ क़दम दूर खड़े भारतीय पत्रकार राजदीप सरदेसाई की नज़र मुझ पर पड़ गई, जो वहां भारतीय सूचना मंत्री रविशंकर प्रसाद के साथ खाना खाने के लिए आये थे."
"उन्होंने ज़ोर से आवाज़ लगाईं, गांगुली... इतना सुनना था कि वहां सभी को मेरी मौजूदगी का पता चल गया और लोग मेरे आसपास जमा हो गए." 
"मैंने दुकानदार को पैसे देकर वहां से निकल जाना उचित समझा, लेकिन उसने पैसे नहीं लिए. मैं तेज़ी से वापस गाड़ी में पहुंचा और यही सोच रहा था, कि अगर राजदीप सरदेसाई ने आवाज़ नहीं लगाई होती, तो मैं अपनी पहचान ज़ाहिर किये बिना आसानी से वापस आ सकता था."
विराट कोहली और धोनी के कायल हुए पाकिस्तानी, जमकर कर रहे हैं तारीफ़
'जब पाकिस्तान हारता है तो लगता है क़यामत आ गई'
इमेज स्रोत, Getty Images
गांगुली कहते हैं कि "अगली सुबह मेरे कमरे में फ़ोन कि घंटी बजी और दूसरी तरफ़ से कहा गया कि राष्ट्रपति परवेज़ मुशर्रफ़ आपसे बात करना चाहते हैं. मुझे समझ में नहीं आ रहा था कि पाकिस्तान के राष्ट्रपति को भारतीय कप्तान से बात करने की ज़रुरत क्यों महसूस हुई."
गांगुली का कहना है कि "राष्ट्रपति मुशर्रफ़ की आवाज़ में नरमी थी और उन्होंने कहा कि अगली बार अगर आपको बाहर जाना हो तो मेहरबानी करके सिक्योरिटी को बता देना. हम आपको सुरक्षा मुहैया करा देंगे लेकिन प्लीज़ ऐसा न करें."
"मैं शर्मिंदा हो गया था. मुझे उस वक़्त ऐसा लगा कि उनका सामना करने कि तुलना में वसीम अकरम की अनकटर गेंद का सामना करना कम ख़तरनाक था."
शतक नहीं बना पा रहे विराट, लेकिन कप्तान के रूप में `बेस्ट' हैं
'...फ़ाइनल में भारत को हरा के बस मुझे ख़ुश कर दे'
इमेज स्रोत, Getty Images
'आपकी मेहमान नवाज़ी का शुक्रिया'
साल 2004 में जब भारतीय क्रिकेट टीम पाकिस्तान गई थी, तो उस समय भी कारगिल संघर्ष के कारण दोनों देशों के बीच संबंध तनावपूर्ण थे, लेकिन इसके बावजूद, न केवल यह दौरा संभव हुआ, बल्कि इसे भारत पाकिस्तान क्रिकेट के इतिहास में सबसे ख़ुशी के क्षण के रूप में याद किया जाता है.
इस दौरे की सफलता में पाकिस्तान क्रिकेट बोर्ड के तत्कालीन अध्यक्ष शहरयार ख़ान की क्रिकेट कूटनीति प्रमुख थी, जिसके कारण वह मोहम्मद अली जिन्ना की बेटी दीना वाडिया, प्रियंका गांधी और राहुल गांधी को पाकिस्तान लाने में कामयाब रहे थे.
उनके अलावा भारत से हज़ारों की संख्या में फ़ैंस भी मैच देखने पाकिस्तान पहुंचे थे.
इसीलिए पाकिस्तान में भारतीय उच्चायुक्त शिव शंकर मेनन ने शहरयार ख़ान से कहा था कि "शहरयार साहब... इस मैच को देखने के लिए 20 हज़ार भारतीय प्रशंसक पाकिस्तान आए और आपने उन्हें पाकिस्तानी राजदूत बनाकर भारत वापस भेजा. अपकी मेहमान नवाज़ी का शुक्रिया.
पाकिस्तान के शाहीन अफ़रीदी ने ऐसे लिखी थी जीत की स्क्रिप्ट
भारत-पाकिस्तान के खिलाड़ी जब मैदान में तू-तू, मैं-मैं पर उतरे 
इमेज स्रोत, Getty Images
इंज़माम-उल-हक़ को वह समय अच्छी तरह से याद है जब साल 1992 के विश्व कप के बाद उन्हें शॉर्ट-पिच गेंद खेलने में मुश्किल हो रही थी और सुनील गावस्कर की मददगार सलाह ने उन्हें उस कठिनाई से बाहर निकालने में मदद की थी.
भारत के अज़हरुद्दीन को जब अपनी बल्लेबाज़ी तकनीक में परेशानी हो रही थी तो उन्होंने मदद के लिए ज़हीर अब्बास से संपर्क किया था. इसी तरह जब सौरव गांगुली को बल्ले की ग्रिप और स्टांस में परेशानी हो रही थी तो उन्होंने भी ज़हीर अब्बास से मदद ली थी.
साल 2016 में पाकिस्तान की टीम इंग्लैंड के दौरे पर थी जब अज़हरुद्दीन ने देखा कि यूनिस ख़ान बल्लेबाज़ी करते हुए इत्मिनान महसूस नहीं कर रहे थे, तो उन्होंने यूनिस ख़ान का ध्यान इस ख़ामी की ओर दिलाया.
उनकी सलाह पर अमल करने के बाद, यूनिस ख़ान पहले टेस्ट में दोहरा शतक बनाने में सफल रहे.
स्मृति मंधाना की तूफ़ानी बल्लेबाज़ी का राहुल द्रविड़ से कनेक्शन 
जब इंडियन ड्रेसिंग रूम में नाचा पाकिस्तानी गेंदबाज़
इमेज स्रोत, Getty Images
भारत पाकिस्तान क्रिकेट की ख़ूबसूरती दोनों देशों के क्रिकेटरों के चेहरों पर सजी मुस्कुराहटों वाली तस्वीरों से भी ज़ाहिर होती है.
साल 2017 की चैंपियंस ट्रॉफ़ी के फ़ाइनल के मौक़े पर पाकिस्तान और भारत की टीमें एक ही होटल में ठहरी हुई थीं.
फ़ाइनल से एक दिन पहले सरफ़राज़ अहमद अपने बेटे अब्दुल्लाह को लेकर लॉबी में टहल रहे थे तो महेंद्र सिंह धोनी ने उनसे पूछा कि यह बच्चा कौन है?
इमेज स्रोत, Sarfaraz Ahmed
सरफ़राज़ अहमद ने कहा कि यह मेरा बेटा अब्दुल्लाह है, जिस पर धोनी ने उन्हें गोद में लिया और वह तस्वीर पूरी दुनिया में वायरल हो गई.
और पिछले साल की इस तस्वीर को कौन भूल सकता है जिसमें विराट कोहली ने टी20 विश्व कप की हार के बावजूद स्पोर्टमेनशिप दिखाते हुए पाकिस्तान टीम के विकेटकीपर मोहम्मद रिज़वान को गले लगा रहे हैं.
इमेज स्रोत, Getty Images
साल 2016 के टी-20 वर्ल्ड कप का वो पल भी निश्चित तौर पर सभी को ज़रूर याद होगा जब कोलकाता के ईडन गार्डन्स में पाकिस्तान और भारत के बीच होने वाले मैच से पहले दोनों टीमें वार्मअप कर रही थीं और विराट कोहली पाकिस्तानी टीम की प्रैक्टिस के क़रीब गए और उन्होंने तेज़ गेंदबाज़ मोहम्मद आमिर को अपना बल्ला गिफ़्ट किया था.
शोएब अख़्तर और हरभजन सिंह के बीच साल 2010 के एशिया कप मैच के दौरान होने वाली गरमा गर्मी उस उत्साह से बहुत कम थी जो वह दोनों मैदान से बाहर दिखाते रहे हैं.
ये भी पढ़ें:
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
वैज्ञानिक धरती का तापमान कम करने के तरीके खोज रहे हैं. क्या मौसम को काबू करना संभव है?
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
वेचना में रेहान फ़ज़ल नज़र डाल रहे हैं जॉर्ज फर्नांडिस के संघर्षपूर्ण जीवन पर.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
सुनिए भारत-पाकिस्तान की दो ट्रांसवुमेन नाज़ जोशी और अलीना ख़ान की बातचीत.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
दिनभर- पूरा दिन पूरी ख़बर सुनिए मानसी दाश के साथ
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
गुलाबी और नीले रंग के चक्कर में पड़ कर आप अपने बच्चे को कुछ ग़लत तो नहीं सिखा रहे?
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
अबूरी छायादेवी की ये कहानी बताती है कि एक महिला को चैन की नींद नसीब होना कितना मुश्किल है
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
पाकिस्तान के चारों सूबों को मिलाकर 135 ज़िले हैं, इनमें से 110 ज़िले पिछले ढाई महीनों से हो रही मूसलाधार बारिश से प्रभावित हैं. 
पाकिस्तान का 90% हिस्सा इस बड़ी आफत के चपेट में है. क़रीब 3.5 करोड़ लोग इससे जूझ रहे हैं. एक हज़ार से अधिक लोगों की मौत हो चुकी है. देखिए इसी बड़ी आफत पर पाकिस्तान के वरिष्ठ पत्रकार वुसअतुल्लाह ख़ान की ख़ास टिप्पणी.
वीडियो एडिट: शाहनवाज़ अहमद
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इस रविवार को सिर्फ़ 12 सेकेंड में नोएडा की दो बहुमंजिला इमारतें धराशायी हो जाएंगी. एपेक्स और केएन नामक टावर को सुपरटेक बिल्डर ने बनाया था. 
ये देश में गिराई जाने वाली सबसे बड़ी बहुमंजिला इमारतें होंगी. 30 मंजिल वाली इमारतों को 'ट्विन टावर' कहा जा रहा है. 
इनकी ऊंचाई 320 फ़ीट से ज़्यादा है, और ये नोएडा के घनी आबादी वाले इलाके में स्थित हैं. इन्हें गिराने के लिए क़रीब 3700 किलोग्राम विस्फोटक का इस्तेमाल किया जाएगा. 
एहतियात के मद्देनज़र इन इमारतों के पास जो सोसाइटी है वहां के लोगों को घर खाली करने के लिए कहा गया है. यहां आस पास रहने वाले लोगों के मन में कई तरह के सवाल उठ रहे हैं और साथ ही सुरक्षा का डर भी सता रहा है. 
रिपोर्टः राघवेंद्र राव
वीडियोः देबलिन रॉय
एडिटिंगः अतुल गौतम
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
अर्जुन कपूर बॉलीवुड के ऐसे सितारों में से एक हैं जो सोशल मीडिया पर सुर्खियों में बने रहते हैं. 'एक विलेन रिटर्न्स' रिलीज़ होने के बाद से ही वो चर्चा में हैं.
जहां फ़िल्म में कुछ लोग उनकी एक्टिंग की तारीफ़ कर रहे हैं तो कुछ लोग आलोचना में जुटे हुए हैं. इस बीच बीबीसी हिन्दी के लिए नयनदीप रक्षित ने अर्जुन कपूर से ख़ास बातचीत है.
इस मौके पर अर्जुन कपूर ने सोशल मीडिया ट्रोलिंग, मलाइका अरोड़ा के साथ रिश्ते और अब तक के सफ़र को लेकर ख़ुलकर अपनी बात रखी है.
वीडियो: नयनदीप रक्षित
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
ब्रिटेन में प्रधानमंत्री पद की रेस में भारतीय मूल के ऋषि सुनक का मुकाबला लिज़ ट्रस से है. 
ब्रिटेन की राजनीति पर बीबीसी संवाददाता ज़ुबैर अहमद ने लेबर पार्टी के सांसद वीरेंद्र शर्मा के साथ ख़ास बातचीत की.
वीडियोः शरद बढ़े
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
चार सालों तक चला प्रथम विश्व युद्ध हालांकि भारत में नहीं लड़ा गया था, भारत की ओर से 11 लाख सैनिकों ने इसमें भाग लिया था जिसमें 74,000 सैनिकों ने अपने प्राणों की आहुति दी और 70,000 सैनिक हमेशा के लिए अपंग हो गए. 
विवेचना में रेहान फ़ज़ल नज़र डाल रहे हैं इस महायुद्ध में भारत के योगदान पर. 
वीडियो प्रोडक्शनः परवाज़ लोन
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
क्रिकेट की पिच से राजनीति की बिसात तक अपने हुनर का कमाल दिखाने वाले इमरान ख़ान बीते एक दशक में पाकिस्तान की राजनीति में ख़ासे लोकप्रिय हुए.
 इसी लोकप्रियता पर सवार होकर पाकिस्तान के प्रधानमंत्री बने.
 लेकिन सत्ता हाथ से फिसलने के बाद उनकी मुश्किलें बढ़ती नज़र आ रही हैं. क्या इमरान इन मुश्किलों से आगे बढ़ पाएंगे?
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
बीबीसी पैनोरमा प्रोग्राम की एक पड़ताल में सामने आया है कि एक बड़ी ऑनलाइन कम्युनिटी पर गुप्त तरीक़े से बिना सहमति के महिलाओं की हज़ारों तस्वीरें और वीडियो शेयर किए जा रहे हैं और ख़रीदे-बेचे जा रहे हैं.
 इनमें कम से कम 150 महिलाओं की निजी तस्वीरें शामिल हैं.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
भारत और पाकिस्तान के बीच 28 अगस्त को दुबई में एशिया कप का मैच खेला जाएगा. 
इस मैच का भारत और पाकिस्तान के दर्शक बेताबी से इंतज़ार कर रहे हैं. 
दुबई में रहने वाले भारत और पाकिस्तान के कई लोग साथ में काम करते हैं और साथ में ही ये मैच भी देखने वाले हैं. 
ऐसे की कुछ लोगों के साथ बीबीसी ने बातचीत की है. देखिए वीडियो.
वीडियोः रौनक कोटेचा, बीबीसी के लिए
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
झारखंड के हज़ारीबाग की रहने वाली आकांक्षा कुमारी अंडरग्राउंड माइनिंग करने वाले भारत की पहली महिला इंजीनियर भी कही जाती हैं. 
उन्होंने ये करियर क्यों चुना और इसमें उन्हें किस तरह की चुनौतियों का सामना करना पड़ा. 
देखिए आकांक्षा की कहानी.
रिपोर्टः आनंद दत्त  
कैमराः ऋषभ गौतम 
एडिटः  रुबाइयत  
प्रोड्यूसरः सुशीला सिंह
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
मध्य प्रदेश में छिंदवाड़ा के हरदुआ गांव में ग्रामीणों ने दहाड़ने की आवाज़ सुनी तो पहले कुछ समझ नहीं आया. 
क़रीब जाकर देखा तो कुएं में बाघ मौजूद था. 
इसे देखने पर गांववालों ने वन विभाग को जानकारी दी. 
कुछ देर में वन, पुलिस और पेंच टाइगर रिजर्व के अधिकारी मौके पर पहुंचे और फिर शुरू हुआ बाघ को कुएं से सकुशल बाहर निकालने का रेस्क्यू ऑपरेशन, लेकिन ये आसान नहीं था, क्योंकि कुएं में पानी था.
वीडियो: विपिन पांडे, बीबीसी के लिए 
एडिटिंग: दीपक जसरोटिया
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
बिलकिस बानो मामले में दोषियों की रिहाई के बाद क़रीब 500 मुसलमान रणधीकपुर छोड़कर जा चुके हैं. इस मामले में रिहा हुए 11 दोषियों में से ज़्यादातर सिंहवाड़ा गांव में रहते हैं. ये गांव रणधीकपुर के काफी नज़दीक है.
बीबीसी ने इनमें से कुछ गवाहों से बात करने की कोशिश की. कई लोगों ने बात करने से मना कर दिया, तो कुछ ने नाम न ज़ाहिर करने की शर्त पर बात की.
बिलकिस बानो केस के सभी 11 दोषियों को 15 अगस्त को गोधरा जेल से रिहा कर दिया गया. उन्हें गुजरात सरकार की 1992 की सज़ा माफ़ी नीति के तहत छोड़ा गया जबकि राज्य सरकार ने 2014 में नई नीति बनाई थी.
उम्रकैद की सज़ा काट रहे 11 दोषियों को छोड़ने के गुजरात सरकार के फ़ैसले की देशभर में आलोचना हो रही है. लेकिन बीजेपी इस पर कुछ नहीं बोल रही. क्या इस मामले का कुछ सियासी कनेक्शन भी है?
बिलकिस बानो गैंगरेप के मामले में दोषी पाए गए 11 लोगों को बीती 15 अगस्त को रिहा कर दिया गया है. इसके बाद वो अपने गाँव सिंहवाड़ा पहुँचे.
गुजरात के दाहोद ज़िले में 3 मार्च, 2002 को बिलकिस बानो के साथ गैंगरेप हुआ. उनके परिवार के 14 सदस्यों की हत्या कर दी गई. इनमें उनकी तीन साल की बेटी भी थीं. अख़बारों की समीक्षा.
गुजरात सरकार ने इस मामले में कहा है कि इन 11 दोषियों के दोष सिद्ध होने के वक़्त 1992 की नीति लागू थी और इसी आधार पर उन्हें छोड़े जाने का फ़ैसला किया गया है, क्या कहते हैं कानून के जानकार?
मुंबई में सीबीआई की एक विशेष अदालत ने 2008 में बिलकिस बानो के साथ गैंगरेप और उनके परिवार के सात सदस्यों की हत्या के आरोप में 11 अभियुक्तों को उम्र क़ैद की सज़ा सुनाई थी.
गुजरात दंगों में सामूहिक बलात्कार और अपने परिवार के 14 लोगों की हत्या देखने वाली बिलकीस बानो को सुप्रीम कोर्ट से इंसाफ़ मिला.
गुजरात दंगों के दौरान गैंग रेप की शिकार हुईं बिलकीस बानो ने कैसे लड़ी न्याय पाने की लड़ाई.
साल 2002 के गुजरात दंगों में बिलकीस बानो से बलात्कार हुआ था. उनके 14 परिजनों की भी हत्या कर दी गई थी.
गुजरात दंगों में गैंगरेप पीड़ित बिलक़ीस बानो को सुप्रीम कोर्ट नेमुआवज़ा, नौकरी और घर देने का आदेश दिया है.
गुजरात दंगों की पीड़िता बिलकीस बानो को 50 लाख रुपये मुआवज़ा देने का आदेश सुप्रीम कोर्ट ने दिया है.
बिलकिस बानो के गांव रणदीकपुर में रहने वाले मुसलमान ख़ौफ़ में हैं, वो अपने घर छोड़ छोड़कर जा रहे हैं.
गुजरात के बिलकिस बानो गैंगरेप केस में उम्रकैद की सजा पाने वाले सभी 11 दोषियों को रिहा कर दिया गया है. इन्हें ये रिहाई 15 अगस्त यानी स्वतंत्रता दिवस के दिन दी गई है. ये सभी गोधरा जेल में बंद थे.
वकीलों ने मंगलवार को बताया कि सुप्रीम कोर्ट ने गुजरात सरकार को इन लोगों की रिहाई की याचिका पर जुलाई, 1992 की नीति के मुताबिक़ विचार करने के लिए कहा था.
उन्हें राज्य सरकार पर भरोसा नहीं है. बिलकिस के गांव के कई लोग अपना घरबार छोड़ रहे हैं.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
इस साल स्वतंत्रता दिवस के भाषण में प्रधानमंत्री नरेंद्र मोदी ने भारत के लोगों से महिलाओं के प्रति अपना रवैया बदलने की गुज़ारिश की. उन्होंने कहा कि महिला सशक्तीकरण के लिए महिलाओं को इज़्ज़त देना बहुत ज़रूरी है. उन्होंने कहा, "नारी का गौरव राष्ट्र के सपने पूरे करने में बहुत बड़ी पूंजी बनने वाला है. ये सामर्थ्य मैं देख रहा हूं."
पीएम मोदी के इस बयान की बहुत तारीफ़ की गई और महिला आधिकारों के लिए इसे एक ठोस बयान बताया गया. 
लेकिन इस बयान के कुछ ही देर बाद, उसी दिन बिलकिस बानो गैंगरेप मामले के 11 दोषियों को गुजरात सरकार की एक कमेटी ने गोधरा जेल से रिहा कर दिया. साल 2002 में गोधरा ट्रेन जलाए जाने के बाद ये केस काफ़ी चर्चा में था. 
27 फ़रवरी 2002 को भीड़ ने बिलकिस बानो और उनके परिवार पर तब हमला किया था जब वो भाग रहे थे. उन्होंने बिलकिस का गैंगरेप किया और उनकी तीन साल की बेटी समेत परिवार के 14 लोगों की हत्या कर दी. 
उस वक्त राज्य में बीजेपी की सरकार थी, अभी भी बीजेपी सत्ता में है. प्रधानमंत्री नरेंद्र मोदी तब गुजरात के मुख्यमंत्री थे. 
समाप्त
विपक्षी पार्टियों ने दोषियों की रिहाई को लेकर सरकार की काफ़ी आलोचना की है, लेकिन बीजेपी ने इस पर अभी तक कुछ नहीं कहा है, न गुजरात में और न ही केंद्र में. 
ये भी पढ़ें:-मोदी को क्लीन चिट के ख़िलाफ़ याचिका ख़ारिज, क्या होगा इस फ़ैसले का असर?
इमेज स्रोत, ANI
नरेंद्र मोदी
उम्रक़ैद की सज़ा काट रहे 11 दोषियों को छोड़ने के गुजरात सरकार के फ़ैसले की देशभर में आलोचना हो रही है. 
सज़ायाफ़्ता दोषियों के जेल से बाहर आने के बाद माला और मिठाइयों से उनके स्वागत के वीडियो वायरल हो गए हैं जिनकी आलोचना हो रही है. 
क़ानूनी, सामाजिक और राजनीतिक दृष्टिकोण से भी इस फ़ैसले की व्यापक रूप से निंदा की जा रही है. 
6000 से अधिक प्रतिष्ठित नागरिकों ने भारत के मुख्य न्यायाधीश को क़दम उठाने और रिहाई को रद्द करने के लिए एक पत्र का मसौदा तैयार किया है. 
राष्ट्रीय मानवाधिकार आयोग से भी संपर्क किया जा रहा है. सुप्रीम कोर्ट ने भी रिहाई के ख़िलाफ़ डाली गई याचिकाओं पर सुनवाई की है और गुजरात तथा केंद्र सरकार को नोटिस जारी किया है.
दिल्ली में 2012 के निर्भया गैंगरेप की घटना के बाद हुए विरोध प्रदर्शन लोगों को अभी भी याद हैं. लेकिन बिलकिस बानो मामले में दोषियों की रिहाई पर सार्वजनिक रूप से कम ही आक्रोश नज़र आ रहा है. जानकार सत्तारूढ़ पार्टी की चुप्पी पर सवाल उठा रहे हैं. 
बीबीसी ने गुजरात बीजेपी के प्रवक्ता यगनेश दवे से इस पर सवाल किया तो उन्होंने कहा, "हम इस मुद्दे पर कोई कॉमेंट नहीं करना चाहते." बीजेपी के राज्य और केंद्र का नेतृत्व इस मामले पर पूरी तरह से चुप है. 
एकमात्र अपवाद महाराष्ट्र के उप-मुख्यमंत्री देवेंद्र फडणवीस हैं जिन्हें हाल ही में पार्टी की केंद्रीय चुनाव समिति में शामिल किया गया है. फडणवीस ने सदन में कहा, "दोषियों ने अपनी सज़ा काट ली है और सुप्रीम कोर्ट के निर्देश के बाद रिहाई की प्रक्रिया का पालन किया गया. लेकिन अभियुक्त या दोषी का सम्मान ग़लत है, इसे सही नहीं ठहराया जा सकता."
ये भी पढ़ें:- गोधरा- 'जीने के लिए लड़ना ही पड़ेगा, तो लड़ेंगे'
इमेज स्रोत, CHIRANTANA BHATT
बिलकिस बानो अपने परिवार के साथ
गुजरात सरकार के पैनल और बीजेपी की प्रतिक्रिया से पता चलता है कि वो राजनीतिक रूप से असहज स्थिति में है. माना जाता है कि धार्मिक ध्रुवीकरण से गुजरात और उसके बाहर बीजेपी को चुनावी फ़ायदा होता है. जानकार दोषियों को छोड़ने के समय को इस साल दिसंबर में होने वाले गुजरात विधानसभा चुनाव से जोड़ कर भी देख रहे हैं. 
दिल्ली की वरिष्ठ राजनीतिक पत्रकार राधिका रामाशेषन कहती हैं, "पहली बार लगता है कि बीजेपी इस पूरे विवाद को लेकर रक्षात्मक हो गई है, उस फ़ैसले पर जो कार्यकारी आदेश के माध्यम से लिया गया है."
वो कहती हैं, "गुजरात के बाहर बिलकिस बानो मामले पर निश्चित रूप से आक्रोश है. निजी तौर पर मैंने गुजरात बीजेपी के जिन सूत्रों से बात की उनके मुताबिक़, ये मुद्दा सिर्फ़ गुजरात के बाहर बन रहा है, गुजरात में हम 2002 को पीछे रख आगे बढ़ना चाहते हैं. लेकिन कोई कुछ भी कहे 2002 को गुजरात या भारत में भुलाया नहीं जा सकता है. यह किसी न किसी तरह से सामने आएगा ही."
इमेज स्रोत, Getty Images
बिलकिस बानो
सालों तक न्याय के लिए संघर्ष करने वाली बिलकिस गुजरात दंगों में अल्पसंख्यकों और महिलाओं के साथ होने वाले अत्याचारों का चेहरा बन गई थीं. ऐसा लगता है कि दो दशक बाद भी 'दंगे और ध्रुवीकरण' गुजरात की राजनीति को प्रभावित कर रहे हैं. 
दिल्ली स्थित राजनीतिक पत्रकार अशोक वानखेड़े के मुताबिक़, "भले ही बीजेपी इसके बारे में एक शब्द भी नहीं बोल रही है, लेकिन वो इस तथ्य को नहीं छिपा सकती है कि सभी 11 दोषियों का हीरो की तरह स्वागत हुआ है. उस आयोजन के पीछे बीजेपी का हाथ था क्योंकि बीजेपी के समर्थन के बिना कोई भी ऐसा नहीं कर सकता. इसलिए ये गुजरात में हिंदुत्व कार्ड खेलने की एक रणनीति है. लेकिन केंद्र और राष्ट्रीय स्तर पर धर्मनिरपेक्ष छवि को बनाए रखने के लिए वे इसके बारे में सार्वजनिक रूप से नहीं बोलेंगे. कोई पार्टी का अधिकारी इसके बारे में बात नहीं करता है, लेकिन ज़मीन पर सब कुछ करता है, "
लेकिन क्या इन घटनाओं को हिंदुत्व और धार्मिक ध्रुवीकरण के नज़रिए से ही देखा जाना चाहिए ? अहमदाबाद के वरिष्ठ पत्रकार प्रशांत दयाल को भी लगता है कि फ़ैसला चुनाव को देखते लिया गया है. 
दयाल कहते हैं, "जब आनंदीबेन पटेल 2014 में गुजरात की मुख्यमंत्री थीं तो उन्होंने महिलाओं से जुड़े किसी भी अपराध में रियायत नहीं देने का फ़ैसला किया था. उसके बाद ऐसे अपराधों में दोषी पाए गए वो लोग जो 20 साल से अधिक जेल में बिता चुके थे, उन्हें नहीं छोड़ा गया. लेकिन बिलकिस बानो मामले में, 1992 और 2014 दोनों के सर्कुलर को नज़रअंदाज करते हुए दोषियों को रिहा कर दिया गया. गुजरात की जेलों में आज महिला संबंधित अपराधों में लगभग 450 दोषी बंद हैं.  उन सभी को रिहा किया जा सकता था. लेकिन ऐसा नहीं हुआ, सिर्फ़ इन 11 लोगों को छोड़ा गया.''  
इमेज स्रोत, Getty Images
बिलकिस बानो और उनके पति
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
लेकिन दयाल का मानना है कि इसके पीछे सिर्फ़ हिंदुत्व की राजनीति ही नहीं हैं, जाति से जुड़े स्थानीय कारण भी हैं. वो कहते हैं, "यह मामला गोधरा का है जो एक आदिवासी बहुल क्षेत्र है. बीजेपी को लगता है कि आदिवासी इलाके में उनकी ताक़त कमज़ोर हुई है. आदिवासी उनसे दूर जा रहे हैं. उस वोट बैंक को फिर से पाने के लिए इन्हें रिहा किया गया है."
दयाल के मुताबिक़, "इन 11 दोषियों में कुछ आदिवासी समुदाय से आते हैं. बीजेपी असुरक्षित महसूस कर रही है क्योंकि छोटू वसावा की पार्टी और आम आदमी पार्टी- दोनों ही अपनी पैठ बना रही हैं. कांग्रेस भी आदिवासी इलाके में आक्रामक तरीके से काम कर रही है. बीजेपी को लगता है कि अगर आदिवासी वोट चले गए तो उन्हें विधानसभा में 20 से 25 सीटों का नुक़सान हो सकता है." 
दयाल के अनुसार, गुजरात की राजनीतिक लड़ाई में धार्मिक रेखाएं लंबे समय से तय हैं और बीजेपी को इसे फिर से परिभाषित करने के लिए बिलकिस मामले की ज़रूरत नहीं है. 
ये भी पढ़ें:-गुजरात दंगा: कितनों को इंसाफ़ मिला और कितने नाउम्मीद 
इमेज स्रोत, Getty Images
बिलकिस बानो
कांग्रेस और 'आप' पर भी नज़रें हैं. कांग्रेस सोशल मीडिया प्लेटफ़ॉर्म पर बीजेपी पर लगातार हमले कर रही है.
राहुल गांधी ने प्रधानमंत्री से सवाल पूछते हुए ट्वीट किया. "उन्नाव - भाजपा विधायक को बचाने के लिए क़दम उठाए. कठुआ - बलात्कारियों के पक्ष में रैली. हाथरस - बलात्कारियों के पक्ष में सरकार. गुजरात - बलात्कारियों की रिहाई और सम्मान. अपराधियों को समर्थन महिलाओं के प्रति बीजेपी की छोटी मानसिकता को दिखाता है. प्रधानमंत्री जी, क्या आपको ऐसी राजनीति पर शर्म नहीं आती है?"
लेकिन कई लोगों का मानना है कि सोशल मीडिया और प्रेस कॉन्फ़्रेंस में ग़ुस्सा ज़ाहिर करने के अलावा कांग्रेस ज़मीन पर रफ़्तार नहीं पकड़ पा रही है.
रामाशेषन कहती हैं, "ऐसा लगता है कि 2002 के मुद्दे को उठाकर कांग्रेस अपना काफ़ी नुक़सान कर चुकी है. चुनाव के क़रीब क्या होता है, ये देखना दिलचस्प होगा. मान लीजिए कि कांग्रेस ऐसा एक बयान देती है जो बीजेपी के लिए हिंदुत्व का केंद्र में रास्ता साफ़ कर दे. हिंदुत्व गुजरात की राजनीति के बिल्कुल केंद्र में है."
दूसरी ओर, अरविंद केजरीवाल की आम आदमी पार्टी, जो अब राज्य में बीजेपी का मुख्य विपक्ष होने का दावा करती है, वो भी चुप है. नरम हिंदुत्व का स्टैंड लेने के लिए कई बार इस पार्टी की आलोचना हो चुकी है. 
रामाशेषन कहती हैं, "दिल्ली में 2020 में दंगे हुए थे और इस पर आम आदमी पार्टी ने कभी कोई स्टैंड नहीं लिया या एक शब्द नहीं कहा. 'आप' हिंदुत्व से संबंधित कोई भी स्टैंड न लेकर बहुत सावधानी बरतती है. बिलकिस बानो मामले में भी ऐसा ही है. 
आम आदमी पार्टी  ने गुजरात में विपक्ष के रूप में कांग्रेस की जगह ले ली है. उसे पता है कि हिंदुत्व के मामले में भाजपा से लड़कर कांग्रेस अपना काफ़ी नुक़सान कर चुकी है. इसलिए वो केवल विकास के मुद्दों पर ध्यान केंद्रित करती है. यह एक स्पष्ट रणनीति है. आम आदमी पार्टी को शहरी मध्यम वर्ग का समर्थन हासिल है जो सांप्रदायिक मुद्दे को लेकर बहुत संवेदनशील है. इसलिए हिंदुत्व के मुद्दे पर केजरीवाल ख़ुद को दूर ही रखे हुए हैं."
ये भी पढ़ें:-नरेंद्र मोदी के बहाने बीजेपी गुजरात में अपना ही इतिहास भूलने को तैयार
इमेज स्रोत, Getty Images
गुजरात के अलावा देश के अन्य हिस्सों में क्षेत्रीय और राष्ट्रीय राजनीति पर बिलकिस बानो के दोषियों को रिहा करने का मुद्दा चर्चा में है. 
नागरिकता (संशोधन) अधिनियम के विरोध के बाद नूपुर शर्मा विवाद में सोशल मीडिया और सड़क दोनों ही जगह ध्रुवीकरण नज़र आ रहा था. गुजरात के बाद जल्द ही एक और बीजेपी शासित राज्य कर्नाटक में चुनाव होने वाले हैं. 
इस साल की शुरुआत में हिजाब विवाद के बाद राज्य में ध्रुवीकरण का माहौल बन गया था. बिलकिस मामले पर राष्ट्रीय स्तर पर बहस इन हिस्सों में भी प्रभाव डाल सकती है. बिलकिस मामले पर चर्चा भले ही कम हो, राजनीति अपनी चरम पर है. 
ये भी पढ़ें:-
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
बिमल पांडे
दिन के दस बज रहे हैं. सभी नौजवान पसीने से लथपथ हैं. कोई सब्ज़ी काट रहा है तो कोई कपड़े धो रहा है. कुछ कैरमबोर्ड खेल रहे हैं.
कमर से ऊपर सब बिना कपड़े के हैं. उमस वाली बेइंतहा गर्मी है. पास में पहाड़ है. पहाड़ एकदम हरा है और ऊपर काले-सफ़ेद बादल. नेपाल के लुंबिनी प्रदेश की राजधानी बुटवल में गोरखा स्पोर्ट्स ट्रेनिंग सेंटर कुछ इसी परिवेश में समाया दिख रहा है.
ट्रेनर रमेश थापा के पिता ब्रिटिश आर्मी में थे. चार साल पहले उनकी मौत हो गई थी. उनकी माँ लंदन में ही रहती हैं.
रमेश थापा बुटवल में नेपाली गोरखाओं को ब्रिटिश और भारतीय सेना में भर्ती होने के लिए तैयारी करवाते हैं.
रमेश थापा ने भी सेना में भर्ती होने की कोशिश की थी लेकिन वह नाकाम रहे थे. ब्रिटेन और भारत की आर्मी में नेपाली गोरखा 1947 में हुई त्रिपक्षीय संधि के तहत भर्ती होते हैं.
समाप्त
रमेश थापा की ट्रेनिंग सेंटर में कम से कम 100 नौजवान हैं. सभी की उम्र 15 से 20 साल के बीच है. नेपाल के अलग-अलग इलाक़ों से आए ये नौजवान यहीं रहकर ट्रेनिंग करते हैं. इन्हें हर महीने 13 हज़ार रुपए फीस के तौर पर देने होते हैं.
जून महीने के पहले तक इस ट्रेनिंग सेंटर में ये नौजवान पूरे जोश के साथ कड़ी ट्रेनिंग करते थे. 14 जून को भारतीय सेना ने नई भर्ती नीति अग्निपथ की घोषणा की तब से यहाँ निराशा और ग़ुस्से का माहौल है.
रमेश थापा कहते हैं कि यहाँ सभी नौजवान भारत की सेना में जाने के लिए कड़ी मेहनत कर रहे थे लेकिन अब वह उत्साह नहीं है.
थापा कहते हैं, ''ब्रिटिश आर्मी में हर साल नेपाली गोरखाओं के लिए महज़ 172 सीट ही होती है. भारतीय सेना में 1000 से ज़्यादा लोगों को भर्ती किया जाता था. जब से भारत ने अग्निपथ योजना की घोषणा की है तब से लोग बहुत निराश हैं. अब शायद ही कोई नेपाली गोरखा भारतीय सेना में जाना चाहेगा. चार साल बाद ये बच्चे क्या करेंगे? गोरखा बहुत कड़ी मेहनत करते हैं लेकिन भारत ने गोरखाओं की मेहनत पर अग्निपथ लाकर पानी फेर दिया है.''
सचिन कुंवर (पीली शर्ट में)
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
लुंबिनी के 22 साल के सचिन कुंवर पिछले पाँच सालों से इस ट्रेनिंग सेंटर पर भारतीय सेना में भर्ती होने के लिए तैयारी कर रहे हैं.
इनके पिता इंद्र बहादुर कुंवर भी भारतीय सेना में थे. सेना से रिटायर होने के बाद इंद्र बहादुर कुंवर पंजाब में डीएसई में नौकरी कर रहे हैं. सचिन अग्निपथ योजना से इतना ख़फ़ा हैं कि वह पाकिस्तान और चीन की सेना में जाने के लिए तैयार हैं.
नौजवानों के झुंड से सचिन कहते हैं, ''हमारे लिए केवल भारत ही नहीं है. चीन और पाकिस्तान हमें बुला रहे हैं. हम चीन और पाकिस्तान की सेना में भी भर्ती हो सकते हैं. गोरखाओं की बहादुरी को हर कोई जानता है. हमें स्थायी नौकरी चाहिए. चाहे वह भारत हो या चीन या फिर पाकिस्तान. हमारी प्रतिबद्धता उसी देश के प्रति होगी जो हमें सुविधाएं देगा.''
सचिन से पूछा कि तुम्हारे पिता भारत के लिए लड़े क्या तुम चीन और पाकिस्तान के लिए लड़ेगो? सचिन ने जवाब में कहा, ''मेरे पिता को भारत में स्थायी नौकरी और सुविधाएं मिलीं तो उनकी वफ़ादारी उस मुल्क के प्रति रही और हमेशा रहेगी. पिता की वफ़ादारी मैं क्यों ढोऊंगा? मैं अग्निपथ के दम पर भारत के साथ वफ़ादारी नहीं निभाऊंगा. हमें चीन से भी ऑफ़र मिल रहा है. पाकिस्तान तो बुलाता ही रहता है. हमें चीन और पाकिस्तान अपनी सेना में भर्ती करेंगे तो हम भी जाने के लिए तैयार हैं.''
सचिन ने जब यह बात कही तो वहाँ खड़े सभी नौजवानों ने सहमति जताई और कहा कि अग्निपथ में वे नहीं जाएंगे. सचिन की बातों में अपनी बात जोड़ते हुए नरेश महता कहते हैं, ''भारत के लिए जान दे सकते हैं तो चीन और पाकिस्तान के लिए जान देने में क्या हर्ज है? भारत के लिए जान देने का इनाम हमें अग्निपथ मिला है.''
नरेश महता उत्तराखंड की सीमा से लगे नेपाल में कंचनपुर के रहने वाले हैं. नरेश ने 12वीं तक पढ़ाई की है. नरेश के पिता शंकर सिंह महता भारत में ट्रक चलाते थे. चार साल पहले एक सड़क दुर्घटना में शंकर सिंह महता की जान चली गई थी. 21 साल के नरेश कहते हैं कि वह जी जान से भारतीय सेना में भर्ती होने के लिए लगे थे लेकिन अग्निपथ योजना ने उनके अरमानों पर पानी फेर दिया है.
नरेश महता
अग्निपथ योजना से आक्रोशित नरेश महता कहते हैं, ''हम चार साल बाद नेपाल आकर क्या करेंगे? मैं अग्निपथ स्कीम के तहत भारतीय सेना में अब नहीं जाऊंगा. नेपाल की सरकार को पाकिस्तान और चीन के साथ समझौता करना चाहिए. हमारे लिए इन दोनों देशों की सेना का दरवाज़ा भी खोलना चाहिए. अब बहुत हो गया. हम भारत की हर मनमानी तो नहीं सुन सकते. गोरखाओं ने भारत के लिए बहुत कुछ किया है लेकिन ये हमें बुनियादी प्रतिष्ठा भी नहीं देते हैं.''
भारत और ब्रिटेन की नेपाल से जो त्रिपक्षीय संधि है, वैसी संधि चीन और पाकिस्तान के साथ नहीं है. 1947 में हुई इसी संधि के कारण नेपाली गोरखा भारत और ब्रिटेन की आर्मी में भर्ती होते हैं. लेकिन सिंगापुर और ब्रुनेई के साथ भी नेपाल की कोई संधि नहीं है और वहां की सेना में भी नेपाली गोरखा जा रहे हैं.
नरेश महता कहते हैं कि नेपाल केवल भारत पर आश्रित रहेगा तो इसी तरह की मनमानी होती रहेगी. सचिन और नरेश जब ऐसा कह रहे थे तो वहाँ खड़े सभी नौजवानों ने इन दोनों की बातों का गर्मजोशी से समर्थन किया.
इन दोनों के समर्थन में नेपाल में गुल्मी के 19 साल के बिमल पांडे भी सामने आए. बिमल पांडे के पिता रामप्रसाद पांडे भारत में खाना बनाने का काम करते थे. अब रामप्रसाद पांडे दुबई में खाना बनाते हैं.
12वीं पास बिमल पांडे अग्निपथ के सवाल पर भावुक हो जाते हैं और नाराज़ होकर कहते हैं, ''मेरे लिए भारतीय फौज ही आख़िरी उम्मीद थी. अब वहां चार साल के लिए जाकर क्या करूंगा. पिछले चार सालों से किसी तरह फीस चुकाकर कड़ी मेहनत कर रहा था लेकिन अब तो सारी उम्मीदें धरी की धरी रह गईं. मैं जिस हालत में हूँ, उसमें चीन या पाकिस्तान किसी भी आर्मी में जा सकता हूँ. हमारे लिए कोई अछूत नहीं है. चीन और पाकिस्तान की सेना के लिए हम रणनीतिक रूप से महत्वपूर्ण हो सकते हैं.''
बुटवल में भारतीय सेना से रिटयार फौजी भी बड़ी संख्या में रहते हैं. जब हम इन नौजवानों से बात कर रहे थे तो भारतीय सेना में 34 साल रहे कैप्टन नारायण पौडेल भी वहीं खड़े थे. कैप्टन पौडेल ने करगिल का युद्ध भी लड़ा था. वह श्रीलंका में भी भारतीय सेना की ओर से पीसमेकिंग फ़ोर्स में शामिल हुए थे.
कैप्टन नारायण पौडेल
कैप्टन पौडेल से पूछा कि ये नौजवान नाराज़गी में ऐसा कह रहे हैं या वाक़ई इन्हें मौक़ा मिलेगा तो पाकिस्तान और चीन की आर्मी में चले जाएंगे?
जवाब में पौडेल कहते हैं, ''अग्निपथ से नाराज़ तो हैं ही. भारत ने नेपाली गोरखाओं के लिए अग्निपथ नहीं हटाया तो चीन और पाकिस्तान नाराज़ नौजवानों को मौक़ा दे सकते हैं. भारत को समझना चाहिए कि गोरखा उनके लिए रणनीतिक रूप से बहुत महत्वपूर्ण हैं. नेपाली गोरखाओं को इस्तेमाल करने के लिए चीन और पाकिस्तान तैयार बैठे हैं. मुझे नहीं लगता कि ये नौजवान केवल ग़ुस्से में ऐसा कह रहे हैं. नेपाल में भारत विरोधी भावना मज़बूत है. अग्निपथ इस भावना को और खाद-पानी मुहैया कराएगा.''
कैप्टन नारायण पौडेल कहते हैं, ''भारत भविष्य की सेना के लिए काम कर रहा है. यह बात सही है. लेकिन ढिंढोरा पिटने की ज़रूरत नहीं थी. इन्हें अग्निपथ से 25 फ़ीसदी लोगों को नियमित नौकरी के लिए रिटेन करना है. ऐसे में नेपाली गोरखाओं की उतनी ही भर्तियां निकालते जितनों को रिटेन किया जा सके. भारत की हर लड़ाई में गोरखाओं ने जान दी है. लेकिन गोरखाओं के इस समर्पण को तवज्जो नहीं दी गई तो भारत के लिए ही मुश्किल स्थिति खड़ी होगी.''
ट्रेनिंग सेंटर में नेपाली युवा
जनरल अशोक कुमार मेहता गोरखा रेजिमेंट में रहे हैं और अब रक्षा विश्लेषक के तौर पर लिखते हैं. नेपाली गोरखाओं के चीन और पाकिस्तान की आर्मी में जाने वाली बात पर उनसे पूछा तो उन्होंने भी इस चिंता का ज़िक्र किया.
जनरल अशोक कुमार मेहता ने कहा, ''नेपाली गोरखाओं के लिए अग्निपथ विषय पर दिल्ली के इंडिया इंटरनेशनल सेंटर में 25 जुलाई को एक सेमिनार हुआ था. इसमें नेपाल की जनता समाजवादी पार्टी के केंट्रीय समिति के सदस्य और पुलिस फेडरेशन के अध्यक्ष मानद सुबेदार मेजर खेम जंग गुरुंग ने ऑडियो संदेश भेजा था. इस ऑडियो संदेश में उन्होंने कहा था कि अग्निपथ से भारतीय सेना में ऑपरेशनल क्षमता कम होगी और साथ ही गोरखाओं के उत्साह भी जाते रहेंगे.''
नेपाल में क्या भारत विरोधी विचारों को बढ़ावा दिया जा रहा है?
''ऐसा इसलिए है कि नौकरी छोटी अवधि की होगी और न ही पेंशन होगी. अग्निवीर सेना से बाहर होने के बाद भारत विरोधी गतिविधियों में लिप्त हो सकते हैं. भारत विरोधी माओवादी समूह इनका इस्तेमाल कर सकते हैं. सबसे अहम बात है कि भारत और नेपाल संबंधों में नेपाली गोरखा राजनयिक सेतु का काम करते हैं और यह सेतु कमज़ोर होगा.''
इस सेमिनार को मेजर जनरल गोपाल गुरुंग ने भी संबोधित किया था. इसमें उन्होंने कहा था, ''चीन फिर से नेपाली गोरखाओं को अपनी फौज में भर्ती करने की कोशिश कर सकता है. भारत के ख़िलाफ़ चीन की यह रणनीति हो सकती है. चीन गोरखाओं के पराक्रम के इतिहास को लेकर बहुत उत्साहित रहा है. 1962 में चीन ने गोरखाओं को युद्धबंदी बनाया था तो उनके साथ भारतीय युद्धबंदियों की तुलना में अच्छा व्यवहार किया था. 2020 में चीन ने एक स्टडी भी करवाई थी कि नेपालियों को भारतीय सेना में जाने की प्रेरणा कहाँ से आती है. अग्निपथ योजना के कारण नेपाली गोरखा भी चीन की ओर आकर्षित हो सकते हैं.''
पांच साल पहले पाकिस्तान के रिटायर्ड लेफ़्टिनेंट कर्नल हबीब जाहिर नेपाल से लापता हो गए थे.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, NDTV
एशिया के सबसे रईस शख़्स गौतम अडानी के नियंत्रण वाले अडानी ग्रुप ने मीडिया कंपनी एनडीटीवी में अप्रत्यक्ष रूप से 29.18 फ़ीसदी हिस्सा ख़रीद लिया है. 
कंपनी ने बॉम्बे स्टॉक एक्सचेंज यानी बीएसई और नेशनल स्टॉक एक्सचेंज़, एनएसई को बताया है कि वह एनडीटीवी में 26 फ़ीसदी और हिस्सेदारी ख़रीदने के लिए ओपन ऑफ़र भी लाएगी. यानी कुल मिलाकर अडानी समूह का इरादा एनडीटीवी में मालिकाना हिस्सेदारी हासिल करने का है. अगर अडानी का ओपन ऑफ़र कामयाब रहा तो एनडीटीवी में उसकी कुल हिस्सेदारी 55 फ़ीसदी से अधिक हो जाएगी. 
हालाँकि एनडीटीवी प्रबंधन ने अडानी समूह के इस क़दम पर हैरानी जताई है और कहा है कि उसे इस डील के बारे में कुछ भी पता नहीं था.
अडानी ने जिस तरह से एक अनजान सी कंपनी के ज़रिये एनडीटीवी में हिस्सा ख़रीदा उसे जानकार 'होस्टाइल टेकओवर' यानी प्रबंधन की इच्छा के विरुद्ध कंपनी पर क़ब्ज़े की कोशिश मान रहे हैं. 
दरअसल, मंगलवार को अडानी ग्रुप ने एक्सचेंज को बताया कि उसने विश्वप्रधान कॉमर्शियल प्राइवेट लिमिटेड यानी वीसीपीएल को ख़रीद लिया है. अडानी ने 100 फ़ीसदी हिस्सा तक़रीबन 114 करोड़ रुपये में ख़रीदा. 
समाप्त
मीडिया और कंसल्टेंसी कारोबार में दखल रखने वाली वीसीपीएल का लेखा-जोखा खंगालने पर पता चला कि वीपीसीएल के पास एनडीटीवी की एक प्रमोटर ग्रुप कंपनी आरआरपीआर होल्डिंग्स प्राइवेट लिमिटेड के 29.18 फ़ीसदी इक्विटी शेयर गिरवी थे.  
दरअसल, प्रणॉय रॉय और उनकी पत्नी राधिका रॉय एनडीटीवी के संस्थापक और प्रोमोटर्स हैं. साल 2008-09 में उन्होंने आरआरपीआर (राधिका रॉय प्रणॉय रॉय) होल्डिंग्स प्राइवेट लिमिटेड के ज़रिये वीसीपीएल से क़र्ज़ लिया था. 
इस क़र्ज़ के बदले वीसीपीएल को 29.18 फ़ीसदी रेहन में दिए गए थे. साथ ही ये विकल्प भी दिया गया था कि क़र्ज़ न चुका पाने की स्थिति में वे इन वाउचर्स का 99.5 फ़ीसदी हिस्सा इक्विटी में बदल सकते हैं.
ये क़र्ज़ 10 साल के लिए लिया गया था और इसकी अवधि 2019 में ख़त्म हो गई थी. लेकिन आरआरपीआर ने लिया गया क़र्ज़ नहीं चुकाया था.
वीसीपीएल के ज़रिये एनडीटीवी में 29 फ़ीसदी से अधिक हिस्सा लेने के बाद गौतम अडानी ने ये बताने में जरा भी देर नहीं की कि वो एनडीटीवी में मालिकाना हक हासिल करने का इरादा रखते हैं. एक्सचेंज को दी गई जानकारी के मुताबिक़, अडानी समूह एनडीटीवी में 26 फ़ीसदी हिस्सेदारी और ख़रीदेगा. यानी कुल मिलाकर उसका लक्ष्य एनडीटीवी में 55 फ़ीसदी हिस्सा ख़रीदना है.
अडानी समूह ये 26 फ़ीसदी अतिरिक्त हिस्सेदारी ओपन ऑफ़र के ज़रिये खरीदेगा. समूह की तीन कंपनियां एएमएनएल और अडानी एंटरप्राइजेज़ लिमिटेड ओपन ऑफ़र में हिस्सा ख़रीदेंगी. ये ओपन ऑफ़र 294 रुपये प्रति शेयर के भाव पर होगा, जो कि शेयर की मौजूदा क़ीमत से क़रीब 20 फ़ीसदी कम है. 
मंगलवार को एनडीटीवी का शेयर 366 रुपये पर बंद हुआ था. यानी 26 फ़ीसदी की अतिरिक्त हिस्सेदारी ख़रीदने के लिए अडानी समूह 493 करोड़ रुपये ख़र्च करेगा.
इमेज स्रोत, Getty Images
शेयर बाज़ार की नियामक संस्था सेबी के नियमों के मुताबिक़, देश में लिस्टेड किसी भी कंपनी जिसके पास 25 फ़ीसदी या उससे ज़्यादा शेयर हैं उसे और हिस्सेदारी ख़रीदने के लिए ओपन ऑफ़र लाना अनिवार्य होता है जिससे कंपनी के माइनॉरिटी शेयर होल्डर पहले से तय क़ीमत पर अपने शेयर अपनी मर्ज़ी से नए निवेशक को बेच सकें.
एनडीटीवी ने एक्सचेंज को बताया कि वीसीपीएल ने इस संबंध में उसे कोई जानकारी नहीं दी. 
एनडीटीवी ने बताया, "एनडीटीवी के संस्थापक और कंपनी ये स्पष्ट कर देना चाहते हैं कि वीसीपीएल ने क़र्ज़ को इक्विटी में बदलने के अधिकार का इस्तेमाल हमसे बातचीत और हमारी सहमति के बिना लिया गया है. हमें इस क़दम की जानकारी आज ही मिली है. हमने कल ही एक्सचेंज को बताया था कि संस्थापकों की हिस्सेदारी में कोई बदलाव नहीं है."
कंपनी का यह भी कहना है कि वो आगे की प्रक्रिया पर जानकारी जुटा रही है और उसमें क़ानूनी या रेगुलेटरी विकल्प भी शामिल हो सकते हैं.
इमेज स्रोत, Getty Images
एनडीटीवी के प्रमोटर्स प्रणॉय रॉय के नाम कंपनी में 15.94 फ़ीसदी हिस्सेदारी है, जबकि उनकी पत्नी और राधिका रॉय का कंपनी में 16.32 फ़ीसदी हिस्सा है. प्रणॉय और राधिका ही आरआरपीआर के प्रोमोटर्स थे, इस कंपनी के पास एनडीटीवी के 29.18 फ़ीसदी शेयर थे. 
रीटेल निवेशकों के पास कंपनी के 12.57 फ़ीसदी शेयर हैं, कॉर्पोरेट संस्थाओं के पास एनडीटीवी का 9.61 फ़ीसदी हिस्सा है, जबकि फ़ॉरेन पोर्टफ़ोलियो इन्वेस्टर्स यानी एफ़पीआई के पास 14.7 फ़ीसदी शेयर हैं. अन्य के पास कंपनी की 1.67 फ़ीसदी हिस्सेदारी है.
इमेज स्रोत, NDTV
कुछ मीडिया ख़बरों के मुताबिक़, अडानी समूह ने वीसीपीएल नाम की जिस कंपनी के ज़रिए एनडीटीवी की हिस्सेदारी लेने का फ़ैसला किया है, वो पहले रिलायंस इंडस्ट्रीज यानी अंबानी घराने से जुड़ी हुई थी.
एग्री ट्रेडिंग और पोर्ट्स से अपना कारोबार शुरू करने वाले गौतम अडानी इस साल सबसे अधिक संपत्ति अर्जित करने वाले अरबपतियों में शीर्ष पर हैं. पिछले कुछ सालों में अडानी ने अपने कारोबार का तेज़ी से विस्तार किया है और एयरपोर्ट, डेटा सेंटर, सीमेंट से लेकर बिजली, कोयला और गैस ट्रेडिंग के अलावा खाद्य तेल कारोबार में भी अपनी पैठ बनाई है. 
अडानी समूह ने इसी साल मार्च में डिजिटल बिज़नेस न्यूज़ प्लेटफ़ॉर्म क्विंटिलियन बिज़नेस मीडिया में 49 फ़ीसद हिस्सा ख़रीदा था. पिछले साल सितंबर में  भी अडानी समूह के एनडीटीवी को ख़रीदने की अफ़वाहें तेज़ी से उड़ी थी और एनडीटीवी के शेयरों में कई दिनों तक उछाल रहा था.
पूर्व अतिरिक्त सॉलिसीटर जनरल और सुप्रीम कोर्ट के सीनियर वकील के सी कौशिक ने बीबीसी से कहा कि ऐसी स्थिति में कंपीटिशन कमीशन ऑफ इंडिया यानी सीसीआई अडाणी ग्रुप को नोटिस भेज कर उसके इस कदम का औचित्य पूछ सकता है. 
एनडीटीवी के पास भी यह अधिकार है वह अपने कंपनी एक्ट के विभिन्न प्रावधानों के तहत अपने अधिकारों की रक्षा के लिए हाई कोर्ट या कंपनी लॉ बोर्ड या दोनों में अपील करे. 
उन्होंने कहा कि एनडीटीवी और इस ग्रुप की दूसरी कंपनियां कंपनी लॉ बोर्ड और सेबी में भी जा  कर इस टेकओवर को चुनौती दी सकती हैं. 
कौशिक ने कहा कि अडाणी समूह की ओर से एनडीटीवी की हिस्सेदारी खरीदना  होस्टाइल टेकओवर की कोशिश है. इससे सीसीआई या ऐसे ही किसी सक्षम प्राधिकरण या फिर कोर्ट में निश्चित तौर पर चुनौती दी जाएगी. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
भारतीय सेना में जवानों की नई भर्ती योजना अग्निपथ को लेकर नेपाल की सरकार ऊहापोह में है. 
इसी साल नेपाल में नवंबर महीने के आख़िर में चुनाव होने वाले हैं और इस बीच अग्निपथ का मुद्दा शेर बहादुर देउबा सरकार के लिए सिर दर्द बना हुआ है.  
सरकार कोई भी ऐसा क़दम नहीं उठाना चाहती है, जिससे चुनाव में नुक़सान उठाना पड़े. 
दरअसल, अग्निपथ योजना के तहत ही नेपाल के गोरखा नौजवानों को भारतीय सेना में भर्ती किया जाना है. इसके लिए गोरखा रिक्रूटमेंट डिपो गोरखपुर और दार्जिलिंग ने नेपाल के बुटवल और धरान में भर्ती रैली की तारीख़ की भी घोषणा कर दी है. 
बुटवल में 25 अगस्त से सात सितंबर तक नेपाली गोरखाओं के लिए भर्ती रैली होनी थी और धरान में 19 से 28 सितंबर तक. लेकिन अब यह तारीख़ टलने जा रही है.
समाप्त
काठमांडू में भारतीय दूतावास के अनुसार, भारत ने नेपाल की सरकार से इन तारीख़ों पर अनुमति मांगी थी. नेपाल की सरकार ही भर्ती रैली स्थल पर सुरक्षा मुहैया कराती है. 
अग्निपथ योजना: भावी अग्निवीरों के लिए 10 ज़रूरी सवाल और उनके जवाब
इमेज स्रोत, Getty Images
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
भारत की ओर से इसे लेकर नेपाल के विदेश मंत्रालय को एक पत्र भेजा गया था लेकिन नेपाल की ओर से अब तक कोई जवाब नहीं आया है. दूसरी तरफ़ भर्ती रैली की तारीख़ क़रीब आ गई है. ऐसे में नेपाल सरकार पर भी दबाव है कि वह जल्दी कोई फ़ैसला ले. 
मंगलवार को नेपाल के विदेश मंत्रालय की प्रधानमंत्री देउबा के साथ इस मुद्दे पर बैठक हुई. बीबीसी हिन्दी से प्रधानमंत्री देउबा के विदेश मामलों के सलाहकार अरुण कुमार सुबेदी ने कहा है कि इसे लेकर नेपाल सरकार भारत को औपचारिक जवाब देने जा रही है.
सुबेदी ने कहा, ''भारतीय सेना में नेपाली गोरखा 1947 में ब्रिटेन, भारत और नेपाल के बीच हुई त्रिपक्षीय संधि के तहत भर्ती होते हैं. अभी भारत सरकार ने अपनी सेना में भर्ती नीति में जो बदलाव किया है, उससे संधि का कोई उल्लंघन नहीं होता है लेकिन हमारी कुछ चिंताएं हैं. यह बात सही है कि संधि में सेवा अवधि का ज़िक्र नहीं है. लेकिन हमारी चिंता है कि चार साल भारतीय सेना में रहने के बाद जो नौजवान वापस आएंगे, वे क्या करेंगे? उनके पास फौज की आधुनिक ट्रेनिंग होगी और ऐसे में इस बात की आशंका है कि उनकी ट्रेनिंग का कोई दुरुपयोग ना कर ले.''
सुबेदी ने कहा, ''चार साल बाद भारतीय सेना से ये नौजवान वापस आएंगे तो यहाँ के हिंसक गुट इनका दुरुपयोग कर सकते हैं. ऐसे में नेपाल के लिए एक नई मुश्किल खड़ी हो सकती है. हम भारत सरकार से अनुरोध करने जा रहे हैं कि नेपाल की चिंताओं को देखने की ज़रूरत है.''
भारतीय सेना ने जो भर्ती रैली की तारीख़ निकाली है, उसका क्या होगा? इस सवाल के जवाब में सुबेदी ने कहा कि यह तारीख़ टल सकती है. काठमांडू स्थित भारतीय दूतावास से इस बारे में पूछा तो दूतावास ने कहा कि अभी तक उन्हें कोई औपचारिक जवाब नहीं मिला है. 
पाकिस्तानी जासूस के हनी ट्रैप में फँस अग्नि मिसाइल की अहम जानकारी दी 
इमेज स्रोत, Reuters
नेपाल के प्रधानमंत्री शेर बहादुर देउबा
नेपाल की विपक्षी पार्टियां भी अग्निपथ के मुद्दे पर देउबा सरकार को घेर रही हैं. नेपाल के पूर्व प्रधानमंत्री केपी शर्मा ओली की सरकार में विदेश मंत्री रहे प्रदीप ज्ञवाली ने बीबीसी से कहा कि अग्निपथ योजना 1947 की त्रिपक्षीय संधि का उल्लंघन है.
प्रदीप ज्ञवाली ने कहा, ''भारत सरकार इस बात के लिए स्वतंत्र है कि सेना में भर्ती की नीति अपने हिसाब बनाए लेकिन हम अग्निपथ के मौजूदा स्वरूप को स्वीकार नहीं करेंगे. 1947 की त्रिपक्षीय संधि के बाद जिन सेवा शर्तों और सेवा अवधि के साथ नेपाल के नागरिकों को भारतीय सेना में भर्ती किया जा रहा था, उसे अचानक से बदलना इस संधि का उल्लंघन है. कम्युनिस्ट पार्टी ऑफ नेपाल (एकीकृत मार्क्सवादी-लेनिनवादी) इसे स्वीकर नहीं करेगी.''
प्रदीप ज्ञवाली ने कहा, ''हमारी पार्टी चाहती है कि भारतीय सेना में नेपाली गोरखाओं की भर्ती नीति की समीक्षा होनी चाहिए. हमारे नागरिक किसी दूसरे देश की सेना में जाकर किसी तीसरे देश से क्यों लड़ेंगे? हम भारत से भी अच्छा संबंध चाहते हैं और चीन से भी. पाकिस्तान से भी हमारा द्विपक्षीय संबंध है. हमारे लोग भारत के लिए चीन और पाकिस्तान से क्यों लड़ें? दूसरी तरफ़ एक सवाल यह भी है कि भारत से करोड़ों डॉलर की पेंशन और सैलरी आती है. लोगों को रोज़गार मिलता है. इन दोनों पक्षों के आधार पर त्रिपक्षीय संधि की समीक्षा की ज़रूरत है.'' 
अग्निपथ योजना: मोदी सरकार के बड़े फ़ैसले क्यों घिर जाते हैं विवादों में?
इमेज स्रोत, MADOKA IKEGAMI/AFP VIA GETTY IMAGES
प्रदीप ज्ञवाली
नेपाल के चुनाव में अग्निपथ एक अहम मुद्दा बन सकता है. इसलिए देउबा सरकार इस मसले पर आगे बढ़ने की तुलना में इसे अभी ठंडे बस्ते में डालना चाहती है. नेपाल के पूर्व रक्षा मंत्री और केपी शर्मा ओली के पार्टी के वरिष्ठ नेता भीम रावल ने बीबीसी से कहा कि अग्निपथ को उनकी पार्टी स्वीकार नहीं करेगी.
उन्होंने कहा, ''भारत ने यह तब्दीली अचानक से कर दी और नेपाल से सहमति तक नहीं ली. यह त्रिपक्षीय संधि का उल्लंघन है. हम पैसों के लिए अपने नागरिकों को जोखिम में नहीं डाल सकते. हमने यह मुद्दा संसद में भी उठाया था. हम प्रधानमंत्री शेर बहादुर देउबा कह रहे हैं कि अग्निपथ के मामले में झुकने की ज़रूरत नहीं है.''
देउबा सरकार में रक्षा मंत्री रहे मिनेंद्र रिजाल ने कहा कि ओली की पार्टी सत्ता में रहती है तो कुछ और बोलती है और सत्ता से बाहर रहने पर क्रांतिकारी बनती है. मिनेंद्र रिजाल ने बीबीसी हिन्दी से कहा, ''ओली सरकार को पास दो तिहाई बहुमत था. सत्ता में रहने के दौरान क्यों नहीं त्रिपक्षीय संधि को रद्द कर दिया था. ओली की पार्टी विपक्ष में रहकर भारत का विरोध करती है और सत्ता में आती है, भारत से कुछ और संबंध रखती है.'' 
अग्निपथ को लेकर सैन्य प्रेस वार्ता पर उठते ये गंभीर सवाल 
इमेज स्रोत, AFP
नेपाल में भारत के राजदूत रहे रंजित राय से पूछा कि क्या अग्निपथ योजना से 1947 की त्रिपक्षीय संधि का उल्लंघन हो रहा है? उन्होंने कहा कि ऐसा बिल्कुल नहीं है. 
रंजित राय ने कहा, ''त्रिपक्षीय संधि में इस बात पर सहमति ज़रूर थी कि जो सुविधा और सेवा शर्तें भारतीय नागरिकों को सेना में मिलेगी वही नेपालियों को भी मिलनी चाहिए. अग्निपथ योजना में भी नेपालियों से कोई भेदभाव नहीं है. ऐसे में यह कहना कि त्रिपक्षीय संधि का उल्लंघन है, यह बात बिल्कुल सही नहीं है.''
शेर बहादुर देउबा की सरकार पुष्प कमल दाहाल प्रचंड की पार्टी कम्युनिस्ट पार्टी ऑफ नेपाल (माओवादी सेंटर) के समर्थन से चल रही है. प्रचंड की पार्टी भी अग्निपथ को लेकर सहमत नहीं है. 
प्रचंड भी चाहते हैं कि अग्निपथ योजना के मौजूदा स्वरूप को नेपाल में स्वीकार नहीं किया जाए. अरुण कुमार सुबेदी ने भी इस बात से सहमति जताई है कि अग्निपथ मामले में गठबंधन के साथियों का भी दबाव है. 
ये भी पढ़ें: 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
मदनपुर खादर की रोहिंग्या बस्ती
कच्ची उबड़-खाबड़ धूल-धुसरित सड़क के किनारे बनी झुग्गियां. खेलते रोते अधनंगे बच्चे, उदास बैठी बुज़ुर्ग महिलाएं, सवालों पर चुप्पी साधे चेहरे और उनके चेहरों पर भिनभिनाती मक्खियां.
ये दिल्ली के मदनपुर खादर इलाक़े में म्यांमार से भागकर आए रोहिंग्या लोगों की बस्ती है. रोहिंग्या अपने आप को भारत में शरणार्थी मानते हैं, लेकिन भारत सरकार उन्हें 'रोहिंग्या अवैध विदेशी' कहती है.
बीते तीन दिन से रोहिंग्या चर्चा में हैं. केंद्रीय मंत्री हरदीप सिंह पुरी ने एक ट्वीट कर भारत सरकार के रोहिंग्या लोगों को दिल्ली में फ़्लैट देने की घोषणा की. 
हिंदूवादी संगठनों ने इसका विरोध किया तो गृह मंत्रालय ने स्पष्टीकरण देते हुए कहा कि 'रोहिंग्या अवैध विदेशियों' को फ़्लैट नहीं दिए जा रहे हैं. 
दो अलग-अलग मंत्रालयों के अलग-अलग बयानों ने रोहिंग्या लोगों के लिए असमंजस की स्थिति पैदा कर दी है. 
समाप्त
रोहिंग्या बस्ती में लोग बेहद अमानवीय हालात में रहते हैं
दिल्ली की इस बस्ती में वो अमानवीय हालात में रह रहे हैं. दस बाइ दस फ़ीट की झुग्गी में 6-7 लोगों का परिवार रहने को मजबूर है. यहां कोई मूलभूत सुविधा नहीं है. ये लोग जहां नहाते हैं वहीं खाते और सोते भी हैं.
मदनपुर खादर की रोहिंग्या बस्ती में अब रिपोर्टरों का तांता लगा है और उनके सवाल इन लोगों की परेशानी को और बढ़ा रहे हैं.
अब्दुल करीम का परिवार भी रोहिंग्या बस्ती की एक झुग्गी में रह रहा है. अब्दुल करीम ओपन यूनिवर्सिटी से दसवीं की पढ़ाई कर रहे हैं.
करीम कहते हैं, "मैं बहुत छोटा था जब हम म्यांमार से अपनी जान बचाकर भागे थे. कोई भी इंसान ये नहीं चाहता कि उसे अपने देश को छोड़ना पड़े. हमने बहुत मुश्किल हालात में अपना देश छोड़ा."
करीम अपने भविष्य को लेकर चिंतित हैं
करीम कहते हैं, "अपना देश होना बहुत गर्व की बात होती है. आज हम दर-दर भटक रहे हैं. हमारी बस जान बची, हमारे पास कुछ नहीं बचा. यहां हम जितने भी रोहिंग्या लोग हैं, वो सब अपने देश वापस लौटना चाहते हैं. हम शरणार्थी की तरह रह रहे हैं, जिस दिन हमारे देश में माहौल ठीक होगा, हम ख़ुशी-ख़ुशी वहां लौट जाएंगे."
करीम की छोटी बहन आठवीं में पढ़ती हैं और डॉक्टर बनने का ख़्वाब देखती हैं. करीम ख़ुद पढ़ना चाहते हैं ताकि वो एक सुरक्षित भविष्य बना सकें.
करीम कहते हैं, "मैं पढ़ना चाहता हूं, आगे बढ़ना चाहता हूं, एक सामान्य ज़िंदगी जीना चाहता हूं, लेकिन मुझे अपना कोई भविष्य दिखाई नहीं देता क्योंकि मेरा कोई देश नहीं हैं."
मदनपुर खादर की इस झुग्गी में क़रीब ढाई सौ रोहिंग्या लोग रहते हैं. यहीं रहने वाले सलीम बताते हैं, "यहां ढाई सौ लोग बहुत मुश्किल में रहते हैं. यहां ना पानी आता है, ना शौचालय हैं. दस बाइ दस फ़ुट की झुग्गी है, उसी में खाना है उसी में नहाना है. बारिश आती है तो ऊपर से पानी टपकता है और नीचे से पानी भर जाता है."
सलीम कहते हैं, "सरकार हमें हिरासत केंद्र में रखने की बात कर रही है. हम जिन हालात में रह रहे हैं वो क़ैद से कम नहीं हैं. हम यहां डेढ़ साल से रह रहे हैं. यहां एक दिन रहना भी मुश्किल है. बीमारियां फैल रही हैं. गंदा पानी पीने से महिलाओं को पथरी हो रही है. बच्चे बीमार हैं."
यहां रहने वाले रोहिंग्या पुरुष आसपास मज़दूरी करते हैं और महिलाएं घरों में साफ़-सफ़ाई का काम करती हैं.
मरियम के लिए अपने बच्चों का पेट भरना मुश्किल हो रहा है
मरियम 36 साल की हैं और तीन बच्चों की मां हैं. वो म्यांमार से जान बचाकर बांग्लादेश आई थीं जहां एक स्थानीय व्यक्ति से उन्होंने शादी की. मरियम के बांग्लादेशी पति ने कुछ साल बाद उन्हें छोड़ दिया. वो अपनी बेटी को लेकर अवैध तरीके से भारत आ गईं.
मरियम कहती हैं, "यहां रोहिंग्या कैंप में मेरी फिर शादी हुई. अब तीन बच्चे हैं, लेकिन हमारे पास कुछ नहीं है."
मरियम पहले सिलाई करती थीं, लेकिन ख़र्च चलाने के लिए उन्हें अपनी सिलाई मशीन बेचनी पड़ी.
मरियम कहती हैं, "भारत में पाकिस्तान, अफ़ग़ानिस्तान के शरणार्थी रह रहे हैं तो फिर रोहिंग्या अलग क्यों हैं? जब तक हमें हमारा देश वापस नहीं मिलता सरकार हमें यहां रहने दे."
रोहिंग्या बच्चे स्थानीय स्कूलों में शिक्षा ले रहे हैं
इसी कैंप में रहने वाले अनवर इन दिनों डरे हुए हैं. अनवर कहते हैं, "हम जान बचाकर यहां आए थे और सोचा था कि भारत में हमें कुछ सुकून मिलेगा. लेकिन अब यहां हालात हमारे लिए ख़राब होते जा रहे हैं. हम रोहिंग्या लोगों को बहुत बुरे नज़रिए से देखा जा रहा है. रोहिंग्या लोगों को लेकर इंडिया में बहुत तरह की बातें हो रही हैं. अब हमें यहां भी डर लग रहा है."
रोहिंग्या शरणार्थी और रोहिंग्या लोगों के अधिकारों के लिए काम करने वाले कार्यकर्ता अली जौहर कहते हैं कि भारत में क़रीब 18 हजार रोहिंग्या लोग यूएनएचआरसी का कार्ड लेकर रहते हैं.
अली जौहर कहते हैं, "शरणार्थियों के अपने अधिकार होते हैं और रोहिंग्या लोगों को भारत में सुरक्षा और सम्मान का हक़ है, लेकिन यहां उन्हें दयाभाव से देखा जाता है."
अली जौहर के मुताबिक़, बीते दो-तीन साल से भारत में रोहिंग्या लोगों के प्रति जो नज़रिया बदला है उसे लेकर रोहिंग्या शरणार्थियों में डर और दहशत है.
मदनपुर खादर की बस्ती में रोहिंग्या लोग
अली जौहर कहते हैं, "भारत सरकार के दो रोहिंग्या लोगों को उनकी मर्ज़ी के ख़िलाफ़ निर्वासित करने के बाद से भारत में रह रहे रोहिंग्या यहां से वापस बांग्लादेश जा रहे हैं. पिछले एक साल में क़रीब दो हजार रोहिंग्या शरणार्थी वापस लौटे हैं."
म्यांमार में 25 अगस्त 2017 को रोहिंग्या लोगों के ख़िलाफ़ सुनियोजित हमले शुरू हुए थे और देश की बड़ी रोहिंग्या आबादी को देश छोड़कर भागना पड़ा था. 
दुनियाभर में रह रहे रोहिंग्या लोग इस दिन रोहिंग्या नरसंहार दिवस मनाते हैं और कार्यक्रम करते हैं.
अली जौहर कहते हैं, "हम भारत में इस दिन प्रेस वार्ता करते रहे हैं. लेकिन इस साल हमें आयोजन के लिए कोई जगह नहीं मिल रही है. सभी संस्थाएं इतनी डरी हुई हैं कि कोई रोहिंग्या लोगों को एक हॉल तक नहीं देना चाहता."
क़रीब 5.4 करोड़ की आबादी वाले म्यांमार में अल्पसंख्यक रोहिंग्या उत्पीड़न का शिकार रहे हैं. 
साल 2012 और 2017-18 में रोहिंग्या लोगों के ख़िलाफ़ बड़े पैमाने पर हिंसा हुई और म्यांमार के रखाइन प्रांत में रहने वाली रोहिंग्या आबादी को देश छोड़कर भागना पड़ा. 
फ़िलहाल रोहिंग्या शरणार्थी दुनियाभर में फैले हैं और इनकी सबसे बड़ी आबादी बांग्लादेश में है.
'बांग्लादेश में रोहिंग्या मुस्लिमों की संख्या 2 लाख 70 हज़ार'
भारत के कई शहरों में भी रोहिंग्या शरणार्थी हैं. भारत में कितने रोहिंग्या हैं, इसका कोई आधिकारिक आंकड़ा नहीं है. 
भारत में यूएनएचसीआर ने रोहिंग्या लोगों को क़रीब 18 हज़ार पहचान पत्र जारी किए हैं. 
वहीं हिंदूवादी समूहों का आरोप है कि भारत में बड़ी तादाद में अवैध रोहिंग्या प्रवासी अपनी पहचान छुपाकर रहते हैं. 
केंद्र सरकार का रवैया भी रोहिंग्या लोगों के प्रति सख़्त रहा है. केंद्रीय गृहमंत्री अपने बयानों में कह चुके हैं कि वो भारत के किसी भी हिस्से में रोहिंग्या लोगों को नहीं रहने देंगे.
भारत ने रोहिंग्या लोगों को शरणार्थी का दर्जा भी नहीं दिया है. जम्मू में रोहिंग्या लोगों के एक समूह को हिरासत केंद्र में रखा गया है.
दिल्ली में भी अवैध विदेशियों को रखने के लिए दो हिरासत केंद्र हैं. एक सेवा सदन लामपुर दिल्ली में है और दूसरा शहज़ादा बाग़ सराय रोहिल्ला में.
मार्च 2021 में दिल्ली सरकार के गृह विभाग ने नई दिल्ली नगर निगम के चेयरमैन को पत्र लिखकर बक्करवाला गांव में बने ईडब्ल्यूएस फ्लैट को रेस्ट्रिक्शन सेंटर (हिरासत केंद्र) बनाने की मांग करते हुए पत्र लिखा था.
बुधवार को भारत के केंद्रीय आवास और शहरी मामलों के मंत्री और पेट्रोलियम और प्राकृतिक गैस मंत्री हरदीप सिंह पुरी ने ट्विटर कर घोषणा की थी कि रोहिंग्या शरणार्थियों को बक्करवाला गांव में आर्थिक रूप से पिछड़ा वर्ग के लिए बनाए गए फ़्लैट दिए जाएंगे.
इस समय इन पर सबसे बड़ा ख़तरा कोरोना वायरस है.
हरदीप सिंह पुरी ने ये भी कहा था कि रोहिंग्या शरणार्थियों को पानी-बिजली के अलावा सभी मूलभूत सुविधाएं और चौबीस घंटे दिल्ली पुलिस की सुरक्षा दी जाएगी.
हालांकि बाद में केंद्रीय गृह मंत्रालय ने स्पष्ट किया कि रोहिंग्या लोगों को फ़्लैट नहीं दिए जा रहे हैं. उन्हें हिरासत केंद्र में ही रखा जाएगा.
अली जौहर कहते हैं, "सरकार ने हमें फ़्लैट देने के बारे में सोचा, ये अच्छी बात है. लेकिन अगर हमें हिरासत केंद्रों में रखने पर विचार किया जा रहा है तो इससे बुरा रोहिंग्या लोगों के लिए कुछ नहीं होगा."
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, PA Media
एक ज़माना था जब भारतीय मूल के लोगों को ब्रिटेन में कई तरह के भेदभावों का सामना करना पड़ता था. ये उनकी कल्पना से भी परे था कि एक दिन उनमें से कोई इस देश का प्रधानमंत्री बनने का ख़्वाव देखेगा. 
ब्रिटेन में विपक्षी दल लेबर पार्टी के सांसद वीरेंद्र शर्मा अब  75 के हो चले हैं. वो 55 साल पहले पंजाब से लंदन आए थे. 
अपने शुरुआती दिनों में भेदभाव का ज़िक्र करते हुए वीरेंद्र शर्मा ने बीबीसी हिंदी को बताया,  "60 के दशक में यहाँ घरों के बाहर 'किराए के लिए उपलब्ध पर एशियन और कालों के लिए नहीं' लिखा होता था. क्लबों के बाहर लिखा होता था, 'कुत्ते, आयरिश, खानाबदोश और कालों को अंदर आने की इजाज़त नहीं'. अंग्रेज़ लोग इंडिया वालों को जब देखते थे तो कहते थे ये तो हमारे गुलाम थे अभी हमारे साथ बैठे हैं. वे इसका विरोध करते थे." 
लेकिन अब ब्रिटेन में वीरेंद्र शर्मा की तरह कई भारतीय मूल के सांसद है. बोरिस जॉनसन की सरकार में कई कैबिनेट मंत्री भी भारतीय मूल के थे.
ब्रिटन के लोग क्या ऋषि सुनक को प्रधानमंत्री बनाना चाहते हैं?
बोरिस जॉनसन के मंत्री रहे एक सांसद - ऋषि सुनक आज प्रधानमंत्री बनने की रेस में है. सुनक ब्रिटेन के वित्त मंत्री भी रह चुके हैं और कंज़र्वेटिव पार्टी के एक अहम नेता हैं. प्रधानमंत्री पद की रेस में 42 वर्षीय ऋषि सुनक का सामना लिज़ ट्रस है. ट्रस भी पार्टी की एक अनुभवी नेता हैं. 
समाप्त
कंजर्वेटिव पार्टी के 160,000 सदस्य इन दोनों में से एक को वोट देकर, ब्रिटेन का अगला प्रधानमंत्री चुनेंगे. इसे रेस में कौन जीतेगा इसका पता पाँच सितंबर को लगेगा. 
तो क्या ये संभव है कि ब्रिटेन का अगला प्रधानमंत्री भारतीय मूल का हो सकता है? 
इसी सवाल का जवाब तलाशने के लिए बीबीसी हिंदी ने ब्रिटेन में समाज के हर समुदाय और कंज़र्वेटिव पार्टी के सदस्यों से बात की. 
वीरेंद्र शर्मा, भारतीय मूल के ब्रितानी सांसद
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
लंदन से लगभग सौ किलोमीटर दूर चेल्टेनहैम शहर ब्रिटेन की सत्तारुढ़ कंज़र्वेटिव पार्टी का गढ़ है. लंदन, बर्मिंघम, मैनचेस्टर और लिवरपूल जैसे बड़े शहरों के बाहर इस तरह के छोटे शहरों और क़स्बों में विविधता कम दिखती है. ये मुख्य रूप से गोरे लोगों का शहर है. 
शहर में एक युवती ने ऋषि सुनक के प्रधानमंत्री पद की रेस में होने पर कहा, "अर्थव्यवस्था के लिए तो वे बेहतर रहेंगे. वह एक अर्थशास्त्री हैं. इसलिए मुझे लगता है कि इस मायने में उनका केस और मज़बूत है."
उनकी एक साथी ने कहा, "उनकी नीतियां उनके जैसे अमीर लोगों को छोड़कर किसी और की मदद नहीं करतीं. इसलिए मैं इनमें से किसी का भी समर्थन नहीं करतीं." 
एक महिला से मैंने पूछा, क्या ब्रिटिश समाज एक ग़ैर-व्हाइट प्रधानमंत्री के लिए तैयार है? 
महिला ने जवाब दिया, "मैं व्यक्तिगत रूप से इसके बारे में नहीं सोचती लेकिन मुझे लगता है मैं बिल्कुल तैयार रहूंगी. मेरा झुकाव ऋषि की तरफ़ है." 
एक शख़्स से शहर के बाज़ार में मैंने पूछा, क्या आपको लगता है कि यहां का समाज एक काली नस्ल के प्रधानमंत्री के लिए तैयार है, तो उन्होंने ये कहा, "मैं ज़रूर तैयार हूँ. मैं किसी और के बारे में नहीं जानता लेकिन हाँ, मुझे लगता है कि यह अच्छा होगा."
ये भी पढ़ेंः-
ऋषि सुनक और लिज़ ट्रस
'एक शानदार उम्मीदवार पर...'
बर्मिंघम ब्रिटेन का दूसरा सबसे बड़ा शहर है. यहाँ की आबादी में विविधता नज़र आती है. शहर में हाल में हुए कॉमनवेल्थ गेम्स के संस्कृति समारोहों में विविधता को महसूस किया गया.  
यहाँ पाकिस्तानी मूल के लोगों की संख्या काफ़ी है. क्या पाकिस्तानी मूल के लोग भारतीय मूल के ऋषि सुनक को अपने प्रधानमंत्री के रूप में देखना पसंद करेंगे? 
जुमे की नमाज़ अदा करके मस्जिद से बाहर निकलने वाले एक शख़्स ने कहा, "अब मुझे उम्मीद है कि पूरा समाज इतना समझदार हो गया है कि वो क़ाबिलियत देखेगा. ये नहीं देखेगा कि इस आदमी की नस्ल या इसका रंग क्या है या ये कहाँ से आया है. मैं समझता हूँ कि ऋषि एक क़ाबिल आदमी है, तो इसलिए मुझे उन पर भरोसा है कि वो एक अच्छा प्रधानमंत्री भी बनेगें."  
एक अन्य व्यक्ति ने कहा, "मुझे लगता है कि यूके के अगले प्रधानमंत्री के उम्मीदवार के रूप में एक अल्पसंख्यक होने के नाते, ऋषि शानदार उम्मीदवार हैं". 
अपने दोस्तों के साथ ऋषि सुनक
पाकिस्तान प्रशासित कश्मीर के शहर मीरपुर से आकर इंग्लैंड में बसे एक अन्य व्यक्ति ने कहा, "मेरे ख़्याल में ऋषि सुनक को प्रधानमंत्री बनना चाहिए क्योंकि पिछले कई सालों से हमने ये देखा है कि ज़्यादातर गोरे ही प्रधानमंत्री बनते हैं. तो एक इंडियन मूल का या एशियाई मूल का होना चाहिए प्रधानमंत्री जिसकी वजह से काफ़ी बदलाव आने की भी उम्मीद है." 
ऋषि सुनक हिंदू हैं और धार्मिक तौर तरीक़े भी अपनाते हैं. 2015 में संसद का पहली बार चुनाव जीतने के बाद उन्होंने भगवत गीता पर हाथ रख कर शपथ ली थी. भारतीय मूल के लोग उनकी जीत के लिए प्रार्थना सभाएं कर रहे हैं. लेकिन क्या वे वाक़ई पीएम बनने के मज़बूत दावेदार हैं?
ऋषि सुनक 12 मई 1980 को साउथैंप्टन शहर में पैदा हुए और वहां उनकी परवरिश हुई. उनके माता-पिता अब भी इसी शहर में रहते हैं. 
उनके पिता डॉक्टर हैं और माँ हाल तक केमिस्ट की एक दुकान चलाती थीं. ऋषि का परिवार ईस्ट अफ्रीका से आकर साउथैंप्टन में बसा है. उनका और उनके परिवार वैदिक सोसाइटी 'हिन्दू मंदिर' से गहरा नाता है.
बर्मिंघम के बाशिंदे
सुनक के पिता डॉक्टर हैं और माँ हाल तक केमिस्ट की एक दुकान चलाती थीं. ऋषि का परिवार ईस्ट अफ्रीका से आकर साउथैंप्टन में बसा है. उनका और उनके परिवार वैदिक सोसाइटी 'हिन्दू मंदिर' से गहरा नाता है.
बीबीसी हिंदी जब इस मंदिर में पहुंची तो हमारी मुलाक़ात 75 वर्षीय नरेश सोनचाटला से से हुई. सोनचाटला ऋषि सुनक को बचपन से जानते हैं. 
उन्होंने हमसे कहा, "मुझे तो लगता है वो प्रधानमंत्री बनेंगे. लेकिन अगर वो नहीं बन पाए तो इसकी वजह उनकी चमड़ी का रंग हो सकता है." 
संजय चंदाराणा इस मंदिर के अध्यक्ष हैं. उनके अनुसार ऋषि के साथ भेदभाव होने के उम्मीद नहीं हैं. वो कहते हैं, "इस देश में ये देखा जाता है कि किसकी पॉलिसी अच्छी है, किसका नज़रिया ठीक है, कौन इस देश को आगे ले जाएगा.  रंग उतना मैटर नहीं करता."
समाज में भले ही ऋषि की लोकप्रियता लिज़ ट्रस से कहीं अधिक नज़र आती हो पर  हार-जीत का फ़ैसला उनकी पार्टी के सदस्य करेंगे. कंज़र्वेटिव पार्टी की युवा पीढ़ी ऋषि के पक्ष में नज़र आती है लकिन वरिष्ठ सदस्यों में ऋषि के बारे में विचार अलग-अलग हैं. 
रिचर्ड ग्रैहम, ग्लॉस्टर से कंज़र्वेटिव सांसद
पार्टी देश के विभिन्य शहरों में दोनों नेताओं के बीच डिबेट करवा रही है. इन इवेंट्स को 'हस्टिंग्स' कहा जाता है. 
सर्वेक्षणों में लिज़ ट्रस ने साफ़ बढ़त बनाई हुई है लेकिन हस्टिंग्स वाले इवेंट्स में पार्टी के सदस्यों का झुकाव लिज़ ट्रस के मुक़ाबले में ऋषि सुनक की तरफ़ ज़्यादा है. पूरा माहौल ऋषि की तरफ़ बना हुआ होता नज़र आता है. 
ऋषि की कैंपेन टीम, लिज़ की टीम से अधिक संगठित दिखती है. साथ ही ऋषि की टीम में युवा अधिक हैं, इसलिए इनके खेमे में जोश ज़्यादा है. 
लिज़ की टीम में पार्टी के पुराने लोग अधिक नज़र आते हैं. लेकिन ऋषि के कैंप में हर जगह पॉज़िटिव रुख़ देखने को मिल रहा है. 
रिचर्ड ग्रैहम, कंज़र्वेटिव पार्टी के ग्लॉस्टर चुनावी क्षेत्र से सांसद हैं और ऋषि सुनक के घोषित समर्थक भी. 
मार्सिया जैको
हमने उनसे पूछा कि क्या लोग ऋषि के लिए तैयार हैं?, "मैं तैयार हूँ और कई अन्य लोग भी. इनमें कंजरवेटिव पार्टी के अधिकांश सांसद भी शामिल हैं. और मुझे लगता है कि देश भर में हमारे सदस्यों की एक बड़ी संख्या तैयार है. लेकिन हमें सदस्यों की राय का इंतज़ार रहेगा. हम सभी ऋषि को सही विकल्प के रूप में देखते हैं. मुझे नहीं लगता कि इस मुक़ाबले में विजेता के रंग की कोई भूमिका होगी."
ऋषि सुनक की कैंपेन टीम के एक सदस्य ने भेदभाव के मुद्दे पर कहा, "ये सोचो भी मत कि ये बहस का कोई मुद्दा भी है. मुझे लगता है कि जिस बारे में हम बहस कर रहे हैं वह है उम्मीदवारों की नीतियां." 
टीम के एक युवा सदस्य ने कहा, "मुझे नहीं लगता कि ऋषि की पृष्ठभूमि चिंता का विषय होगी. लोगों को आमतौर पर उनके काम के आधार पर आंका जाता है न कि उनकी पृष्ठभूमि से. महामारी के दौरान ऋषि की 'फ़र्लो' जैसी एक नई योजना ने लाखों लोगों को अपनी नौकरी में बनाए रखा, लाखों छोटे व्यवसायों की वित्तीय मदद की और अर्थव्यवस्था को डूबने से बचाया."
लिज़ ट्रस के समर्थन में भी इस बहस में काफ़ी लोग मौजूद थे, एक ने कहा, "मुझे लगता है कि लिज़ वास्तविक रूढ़िवाद दिखा रही हैं और इस देश में हमें यही चाहिए. ऋषि हम में से अधिकांश से कटे हैं, है ना? मुझे इससे कोई दिक़्क़त नहीं है कि उनका बैकग्राउंड क्या है? 2010 के बाद से और पिछले पांच सालों से मैं वास्तव में काफ़ी बदल गया हूँ और मुझे लगता है कि मुझे इस समय काले रंग से कोई प्रॉब्लम नहीं है"
मार्सिया जैको नाम की एक रिटायर्ड महिला टीचर से हम ने पूछा कि क्या उन्हें ऋषि सुनक के पीएम बनने से कोई फ़र्क़ पड़ता है?  
उन्होंने कहा, "थोड़ा बहुत फ़र्क़ तो पड़ता है लेकिन फिर यह सब कुछ तो नहीं है ना. मेरे पति का जन्म यहां यूके में नहीं हुआ था. तो ये मेरे लिए सब कुछ नहीं है. लेकिन ये फैक्टर भी मेरे वोट करने में आया.". 
लिज़ ट्रस के समर्थक
और फिर वे पीएम के पद के लिए अपनी पसंद साफ़ कर देती हैं,  "मुझे ऋषि पसंद है. मुझे लगता है कि वह एक बहुत ही चतुर व्यक्ति है लेकिन मेरी अगली प्रधानमंत्री लिज़ हैं." 
इस साल जुलाई में बोरिस जॉनसन ने प्रधानमंत्री पद से इस्तीफ़ा दे दिया था जिसके बाद नए प्रधानमंत्री के चुनाव के पहले राउंड में आठ उमीदवार सामने आये थे. आख़िरी राउंड से पहले सभी राउंड में पार्टी के सांसदों को वोट देना था, जिन्होंने ऋषि और लिज़ को चुना गया था. 
अब आख़िरी राउंड में पार्टी के सभी एक लाख साठ हज़ार सदस्यों को वोट देना है. 
मिडिलसेक्स यूनिवर्सिटी की डॉक्टर नीलम रैना का मानना है कि ग़ैर-गोरों के लिए इस देश का प्रधानमंत्री बनने का रास्ता खुल गया है. 
वो कहती हैं, "आप ये देखें कि दरवाज़ा खुला है. अगर आपमें कुव्वत है तो नंबर वन की स्पॉट का दरवाज़ा खुला है. लेकिन ये दरवाज़ा फ़िलहाल एक अमीर इंडियन के लिए खुला है." 
अगर ऋषि सुनक प्रधानमंत्री बने तो ये एक ऐतिहासिक क्षण होगा. एक लिहाज़ से  उसकी तुलना 2008 में अमेरिका में बराक ओबामा के अमेरिकी राष्ट्रपति की जीत से की जा सकती है. 
डॉक्टर रैना कहती हैं, "उस मायने में देखें तो ये ऐतिहासिक होगा क्योंकि ये साबित करेगा कि पिछले बीस वर्षों में जिस विविधता और समावेशन की चर्चा हो रही है वो वाक़ई काम कर रहा है. अगर जीत गए तो ये बहुत बड़ी बात होगी." 
लेकिन पार्टी के सदस्यों की राय बंटी हुई लगती है. इसमें कोई दो राय नहीं कि इस बार न सही पर 2024 के चुनाव में, भारतीय मूल के किसी व्यक्ति के प्रधानमंत्री बनने की संभावना से इंकार नहीं किया जा सकता है. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Yawar Nazir/Getty Images
जम्मू-कश्मीर में अगले महीने की 15 तारीख़ से नए मतदाताओं की नई सूची को विभिन्न विधानसभा क्षेत्रों के मतदान केंद्रों पर चिपकाया जाएगा.
केंद्र शासित प्रदेश जम्मू-कश्मीर के मुख्य निर्वाचन अधिकारी हृदेश कुमार के अनुसार, "जो ग़ैर-कश्मीरी लोग राज्य में रह रहे हैं, वे अपना नाम वोटर लिस्ट में शामिल कराकर वोट डाल सकते हैं."
हृदेश कुमार ने बताया कि नए मतदाताओं के पंजीकरण का काम तब से ही शुरू कर दिया गया था जब अनुच्छेद 370 को रद्द किया गया था.
भले ही इसकी कवायद 2019 से शुरू हो गई थी लेकिन, मामला विवाद में तब आया जब इस केंद्र शासित प्रदेश के मुख्य चुनाव अधिकारी ने संवाददाता सम्मेलन आयोजित करके इसकी घोषणा की.
उन्होंने इसकी औपचारिक जानकारी देते हुए कहा कि नए पंजीकरण के बाद केंद्र शासित जम्मू-कश्मीर में 25 से 30 लाख अतिरिक्त मतदाता जुड़ सकते हैं.
समाप्त
परिसीमन का काम भी पूरा कर लिया गया है और सात नए विधानसभा क्षेत्र भी बनाए गए हैं. 
ऐसे में अब 6000 अतिरिक्त मतदान केंद्र बनाए गए हैं, जिससे कुल मतदान केंद्रों की संख्या बढ़कर 11,370 हो गई है.
इमेज स्रोत, MAJID JAHANGIR/BBC
लेकिन, ये मामला जितना आसान लग रहा है उतना है नहीं. मामले में अब भी कई पेंच दिख रहे हैं.
पेंच ये है कि परिसीमन आयोग की रिपोर्ट को अभी तक संसद के पटल पर नहीं रखा गया है और सदन ने इसे अनुमोदित नहीं किया है.
जम्मू-कश्मीर गुपकार गठबंधन के संयोजक और सीपीआईएम के वरिष्ठ नेता यूसुफ़ तारिगामी पत्रकारों से बात करते हुए कहते हैं, "एक तो बिना जम्मू-कश्मीर की विधानसभा में कोई प्रस्ताव लाए, राज्य को तोड़ दिया गया और फिर परिसीमन के दौरान जिस तरह सात नए विधानसभा क्षेत्र बनाए गए वो पूरी तरह से संविधान के प्रावधानों का उल्लंघन हैं."
वे कहते हैं, "केंद्र सरकार जम्मू-कश्मीर की 'डेमोग्राफ़ी' यानी जनसांख्यिकी में बदलाव करने की कोशिश कर रही है. ये एकतरफ़ा कार्रवाई है जिसमें जम्मू-कश्मीर में रहने वालों की कोई राय नहीं ली गई."
उन्होंने उदाहरण देते हुए कहा कि इस मसौदे को लेकर कई विपक्षी संगठनों वाले 'गुपकार गठबंधन' ने विरोध दर्ज किया है. 
इमेज स्रोत, Faisal Khan/Anadolu Agency via Getty Images
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
तारिगामी बीबीसी से कहते हैं, "जब अनुच्छेद 370 को रद्द करने और परिसीमन आयोग की रिपोर्ट को चुनौती देने वाली कई याचिकाएं सुप्रीम कोर्ट में दायर हैं, तो ऐसी सूरत में मुख्य चुनाव अधिकारी के ज़रिए ऐसा कराने से लोगों की भावनाएं आहत हुई हैं."
उन्होंने उदाहरण देते हुए कहा कि परिसीमन आयोग में जिन विधानसभा सीटों को बढ़ाया गया है उसमें कश्मीर घाटी की सिर्फ़ एक सीट बढ़ी है जबकि जम्मू संभाग में 6 सीटें बढ़ाने का प्रस्ताव है.
बीबीसी से वे कहते हैं, "अगर पुंछ ज़िले की आबादी के हिसाब से परिसीमन होता तो यहां कई और विधानसभा क्षेत्र बनाए जा सकते थे. लेकिन जनसंख्या को ध्यान में नहीं रखा गया."
दूसरी तरफ़ 'इकजुट कश्मीर' के अंकुर शर्मा ने भी इस कवायद पर आपत्ति जताई है.
अंकुर शर्मा का कहना है कि जम्मू संभाग के दस ज़िलों में कश्मीर घाटी से ज़्यादा आबादी है मगर परिसीमन आयोग ने जम्मू संभाग में सिर्फ़ 43 विधानसभा सीटों का प्रावधान रखा है.
शर्मा कहते हैं कि जिस आबादी का हवाला गुपकार गठबंधन दे रहा है उसके हिसाब से जम्मू संभाग के दस ज़िलों की आबादी अगर देखी जाए तो जम्मू संभाग में 50 सीटें होनी चाहिए जबकि घाटी में 40. 
इमेज स्रोत, Getty Images
अनुच्छेद 370 हटाए जाने से पहले जम्मू-कश्मीर में लोक प्रतिनिधित्व अधिनियम, 1951 के तहत ही चुनाव होते थे. तब लोकसभा में तो यहां के 'वाल्मीकि समाज, गोरखा समाज और पश्चिमी पाकिस्तान से आए 'रिफ़्यूजी' वोट डाल सकते थे, मगर विधानसभा के चुनाव में नहीं.
370 हटाए जाने के बाद अब वो विधानसभा के चुनावों में भी वोट डाल सकते हैं क्योंकि उन्हें भी जम्मू-कश्मीर का स्टेट सब्जेक्ट या नागरिक मान लिया गया है.
जम्मू-कश्मीर चुनाव विभाग के अधिकारियों का कहना है कि मतदाता सूची में इन लोगों के नाम लोकसभा के लिए तो हैं मगर विधानसभा में नहीं. अब इनको भी सूची में शामिल कर लिया गया है.
कश्मीरी पंडित सुनील पंडिता कहते हैं कि परिसीमन से उनके समाज को कोई फ़र्क़ नहीं पड़ता है क्योंकि वो घाटी में जिस विधानसभा क्षेत्र से भाग कर आने के बाद जम्मू में जिस कैम्प में रहते हैं, वहां उनके नाम मतदाता सूची में दर्ज हैं. वो अपनी विधानसभा के चुनावों में पोस्टल बैलेट के माध्यम से वोट डालते आ रहे हैं.
वे कहते हैं कि ये प्रक्रिया शरणार्थी कश्मीरी पंडित समाज के लिए वर्ष 1998 से ही लागू है. 
इमेज स्रोत, Faisal Khan/Anadolu Agency via Getty Images
राजनीतिक विश्लेषक और वरिष्ठ पत्रकार बशीर मंज़र ने बीबीसी संवाददाता मानसी दाश से बातचीत में कहा कि इस पूरे मामले में मुख्य चुनाव अधिकारी की अचानक हुई प्रेस वार्ता से लोग असमंजस में आ गए हैं क्योंकि उनको कुछ समझ में ही नहीं आ रहा है. 
वे कहते हैं, "पिछली तीन सरकारों और आम लोगों के बीच दूरियां बढ़ी हैं क्योंकि विधानसभा चुनाव लंबित हैं. लोग चाहते हैं कि वो अपना प्रतिनिधि चुनें मगर सरकार जम्मू और कश्मीर के लोगों का भरोसा जीतने में असफल रही जो इस पूरे विवाद की जड़ है."
बशीर मंज़र  कहते हैं, "इसमें कोई शक नहीं कि सुरक्षा के लिहाज़ से स्थिति बेहतर हुई है. पहले पैलेट से लोगों की आंखें जा रही थीं. आम लोगों की हत्या हो रही थी. रोज़ विरोध प्रदर्शनों में किसी न किसी की मौत हो रही थी. ऐसा बीते तीन सालों से नहीं हो रहा था. ये अच्छी बात है."
"लेकिन जहां तक लोगों का भरोसा जीतने की बात है उसके लिए यहां लोगों को सरकार चाहिए. लेकिन, बीते चार साल से यहां लोगों की सरकार नहीं है. जो सरकार चल रही है वो सीधे दिल्ली से चल रही है. ऐसे में लोगों और सरकार के बीच कम्युनिकेशन उतना मज़बूत नहीं है, जितना लोगों की और गणतांत्रिक रूप से चुनी हुई सरकार का होता है."
बशीर मंज़र कहते हैं कि जम्मू-कश्मीर के लोग चार सालों से विधानसभा के चुनावों का इंतज़ार कर रहे थे लेकिन ऐसा नहीं लगता कि इस साल चुनाव हो पाएंगे. 
उनको लगता है कि सितंबर और नवंबर तक मतदाता सूची के 'अपडेशन' का काम चलेगा. उसके बाद सर्दियों के दिन शुरू हो जाएंगे और यहां सर्दियों में चुनाव करवाना लगभग असंभव है.
उन्होंने कहा, "मुझे लगता है कि साल 2023 के शुरू होने से पहले चुनाव नहीं होने वाले. ऐसे में लोगों के मन में सवाल तो पैदा होता है कि उन्हें अपने प्रतिनिधि चुनने का मौक़ा क्यों नहीं दिया जा रहा." 
इमेज स्रोत, Getty Images
इस मामले को लेकर पूर्व मुख्यमंत्री और 'नेशनल कांफ्रेंस' के नेता उमर अब्दुल्ला ने कहा, "इस कवायद के बावजूद भाजपा को कोई फ़ायदा नहीं होगा जब जम्मू-कश्मीर के स्थानीय लोग अपना मत डालेंगे."
जम्मू में भारतीय जनता पार्टी के वरिष्ठ नेता विक्रम रंधावा ने भी बीबीसी से बात करते हुए कहा, "ये कहना कि 'बाहरी लोग आकर बस जाएंगे' अपरिपक्वता होगी. कई सालों से रह रहे लोग जो दूसरी जगहों से यहां तैनात हैं या रोज़गार कर रहे हैं वो अब अपना मतदाता पहचान पत्र यहां बनवा सकते हैं और अपने मताधिकार का इस्तेमाल कर सकते हैं."
रंधावा कहते हैं, "अब कोई ट्रकों में भर-भर कर आकर वोट थोड़े न डालेगा. भारत में एक मतदाता पहचान पत्र बनता है. कोई भी मतदाता एक ही जगह मताधिकार का प्रयोग कर सकता है न कि किसी भी बूथ पर जाकर वोट डाल देगा. इसलिए कई भ्रांतियां हैं जिसे सरकार को चाहिए कि लोगों के बीच संवाद पैदा कर दूर करे."
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
पाकिस्तान में महंगाई की शिकायत तो जनता ने हर सरकार के दौर में की है मगर पिछले कुछ महीनों के दौरान क्या ग़रीब और क्या मध्यम वर्ग, हर तबक़े का आदमी परेशान है.
ज़ाहिर तौर पर खाते-पीते परिवार भी महंगाई का रोना रोते हैं, लेकिन आम नौकरीपेशा नागरिकों के लिए यह एक बड़ी जंग है जो उन्हें हर दिन लड़नी पड़ रही है.
रावलपिंडी की रहने वाली ख़ालिदा ख़्वाजा कहती हैं कि महंगाई एक ऐसी सुरंग है जिसके आख़िरी सिरे पर कोई उजाला नहीं है. वो मध्यम वर्गीय परिवार से आती हैं और आजकल उनके लिए एकमात्र राहत की बात 'अपना मकान' और 'बच्चों की संपूर्ण शिक्षा' है.
वो कहती हैं कि अब जब वे अपने बच्चों की शादी करने के बारे में सोच रही हैं तो महंगाई ने कमर ही तोड़ दी है.
वो कहती हैं, "ऐसे में हम किसी और की शादी में जाने से पहले कई बार सोचते हैं, अपने घर में शादियां करना तो फ़िलहाल बहुत ही मुश्किल लग रहा है."
समाप्त
ख़ालिदा के घर का बजट जानने से पहले कुछ आंकड़े जान लेते हैं ताकि यह पता चले कि मंहगाई क्यों सबकी जान ले रही है.
इमेज स्रोत, Getty Images
अगर पिछले साल से तुलना करें तो पाकिस्तान के सांख्यिकी विभाग के अनुसार, चालू वर्ष की जुलाई में महंगाई पिछले साल के हिसाब से लगभग 25 प्रतिशत बढ़ी है.
दाल की क़ीमत 35 से 92 प्रतिशत तक बढ़ गई है.
प्याज़ की क़ीमत लगभग 60 फ़ीसद तक जबकि गोश्त की क़ीमत 26 फ़ीसद बढ़ी है.
सब्ज़ियों के दाम 40 प्रतिशत और फलों के दाम 39 प्रतिशत बढ़े हैं.
दूध 25 प्रतिशत और अंडे व चायपत्ती 23 प्रतिशत महंगी हुई है.
यह हाल तो खाने-पीने के सामान का है, अब एक नज़र अन्य वस्तुओं पर भी डाल लेते हैं.
नहाने-धोने के साबुन-पाउडर और यहां तक कि माचिस की डिबिया की क़ीमत भी 25 फ़ीसद बढ़ गई है.
कपड़ों की क़ीमत 18 प्रतिशत, जूतों की 19 प्रतिशत और प्लास्टिक के सामान की क़ीमत भी 19 फ़ीसद बढ़ी है.
पिछले साल के मुक़ाबले गाड़ियों के ईंधन के मूल्य में होश उड़ाने वाली वृद्धि हुई है जो लगभग 95 प्रतिशत है.
बिजली की दर 87 प्रतिशत बढ़ी है.
ख़ालिदा ख़्वाजा बताती हैं कि आज एक आम घर में बजट संभालना कितना मुश्किल है.
ख़ालिदा ख़्वाजा के चार बच्चे हैं जबकि घर में फ़िलहाल दो लोग रोज़गार में हैं. उनके पति छोटा-सा कारोबार करते हैं और उनके एक बेटे ने हाल ही में प्राइवेट सेक्टर में नौकरी शुरू की है.
जब हमने उनसे पूछा कि क्या महंगाई के साथ उनकी आमदनी भी बढ़ी है तो उनका कहना था, "औसत आमदनी वही है जो तीन साल पहले थी. ज़रूरतें भी वही हैं लेकिन महंगाई से ख़र्चा बेतहाशा बढ़ गया है. किराने की दुकान पर पांच हज़ार रुपये लेकर जाओ तो ढंग के दो थैले भी नहीं भरते और जेब पूरी खाली हो जाती है."
वो कहती हैं, "हर बार टोकरी में कुछ डालने से पहले यह सोचती हूं कि क्या इसके बग़ैर भी गुज़ारा हो सकता है. बस यही सोचते-सोचते आधी चीज़ें तो वैसे ही वापस रख देती हूं. पहले ज़रूरी चीज़ों के अलावा भी कुछ पसंद आ जाए तो रख लेती थी…अब तो बिरयानी मसाला भी नहीं ख़रीदती हूं क्योंकि लगता है कि यह भी फ़ालतू ख़र्चा है."
ख़ालिदा
ख़ालिदा पूछती हैं कि क्या खाना-पीना छोड़ा जा सकता है? 'क्या तेल, घी या आटा-दाल छोड़ सकते हैं?'
वो कहती हैं, "मुर्गी और गोश्त तो वैसे ही पहुंच से बाहर हैं. पहले हर वक़्त ताज़ा खाना पकता था, अब कोशिश रहती है कि दोपहर का पका रात में भी चल जाए."
वो आगे कहती हैं, "पहले बिरयानी पकाती थी, अब चने-चावल पकाती हूं. यही कटौतियां हैं जो हम कर सकते हैं."
बिजली बिल के बारे में बात करते हुए वो कहती हैं, "बिजली का बिल सब पर भारी है. हम दो में से एक एसी चलाते हैं और वह भी बहुत गर्मी पड़ने पर. इसके अलावा फ़्रिज चलता है और वॉशिंग मशीन हफ़्ते में एक बार. लेकिन बिजली का बिल इस महीने 30 हज़ार का आया."
इमेज स्रोत, Getty Images
पेट्रोल के बढ़ते दाम का ज़िक्र करते हुए ख़ालिदा कहती हैं, "मर्द तो अधिकतर मोटरसाइकिल ही इस्तेमाल करते हैं. फ़ैमिली साथ हो तो हम गाड़ी इस्तेमाल करते हैं, लेकिन अब रिश्तेदारों वग़ैरह के यहां जाना बहुत ही कम हो गया है क्योंकि इसका मतलब होता है पेट्रोल का खर्चा और किसी के घर खाली हाथ भी नहीं जा सकते."
ख़ालिदा ख़्वाजा के अनुसार महंगाई इतनी बढ़ गई है कि रोज़मर्रा की ज़रूरतें ही नहीं पूरी हो पाती हैं और ऐसे में किसी इमर्जेंसी के लिए कुछ नहीं बचता.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, KEYSTONE/GETTY IMAGES
कस्तूरबा गांधी
कुछ समय पहले एक डायरी इंदौर के एक आश्रम में पाई गई थी, इस डायरी को महात्मा गांधी की पत्नी कस्तूरबा की डायरी बताया जा रहा है. 
इस डायरी को लेकर विवाद जारी है. कुछ लोग इसे कस्तूरबा गांधी की डायरी नहीं मान रहे हैं. वहीं, उनके पड़पोते तुषार गांधी इसे अपनी पड़दादी कस्तूरबा गांधी की ही डायरी मान रहे हैं. 
तुषार गांधी ने इस डायरी पर एक किताब भी लिखी है जिसका नाम - 'द लॉस्ट डायरी ऑफ़ कस्तूर, माई बा'.
बीबीसी ने तुषार गांधी से बात करके इस डायरी और उनकी किताब से जुड़े कुछ सवालों के जवाब तलाशने की कोशिश की. 
तुषार गांधी ने इस डायरी के दुनिया के सामने आने की कहानी बयान करते हुए बताया कि कुछ साल पहले जलगांव में गांधी रिसर्च फाउंडेशन नाम से एक संस्था का स्थापना हुई थी.
समाप्त
इसका मकसद गांधी और उनसे जुड़े साहित्य को संजोना था. इस फाउंडेशन के कर्मचारी अलग-अलग गांधी संस्थाओं में जाकर गांधी जी से जुड़ी चीजों को इकट्ठा कर यहाँ लाते हैं. 
तुषार गांधी कहते हैं, "ऐसी ही एक टीम कस्तूरबा ट्रस्ट इंदौर गई थी जहाँ सालों से बंद पड़ी पुरानी अलमारियाँ और संदूक दिखे जो बरसों से खुले ही नहीं थे और जब इन्हें खोलकर देखा गया तो इसमें से कई किताबें और दूसरी पुरानी चीजें मिलीं, ऐसे ही बक्से में से एक डायरी मिली, शुरुआत में पता नहीं लग पा रहा था कि हाथ से लिखी ये डायरी किसकी है लेकिन जांच करने गई टीम में से गुजराती जानने वाले एक व्यक्ति ने इसे पढ़ना शुरू किया तो लगा कि किसी ने अपनी रोज़मर्रा की बातें इस डायरी में लिखी हैं और ऐसा माना जाने लगा कि शायद ये डायरी कस्तूरबा गांधी की है." 
तुषार गांधी कहते हैं, "क्या इस डायरी में लिखी बातें कस्तूरबा की ही हैं, इसकी पुष्टि के लिए लिखी बातों का मिलान उस समय से किया गया कि उस वक्त कस्तूरबा कहां थीं और पन्ने-दर-पन्ने पढ़ने और कस्तूरबा की जिंदगी से उन पन्नों को जोड़ने पर शक यकीन में बदल गया कि ये डायरी कस्तूरबा की ही है. ये कहानी थी कस्तूरबा की डायरी की लेकिन फिर भी हममें से कोई मानने को तैयार नहीं था कि ये डायरी उन्हीं की है क्योंकि वो तो पढ़ना-लिखना नहीं जानती थीं." 
इमेज स्रोत, Kanu Gandhi
कस्तूरबा गांधी
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
सवाल उठता है कि जब कस्तूरबा गांधी निरक्षर थीं, तो ऐसे में तुषार गांधी इस निर्णय पर कैसे पहुंचे कि ये डायरी उन्होंने ही लिखी थी. 
तुषार गांधी की बातों से ऐसा लगता है कि वे पढ़ी-लिखी नहीं थी लेकिन समय के साथ उन्होंने खुद ही बुनियादी अक्षर ज्ञान हासिल कर लिया था.
तुषार गांधी दावा करते हैं,  "डायरी मिलने पर मेरा भी यही मानना था कि ये ''बा'' की कैसे हो सकती है क्योंकि वो तो निरक्षर थीं और लिखना नहीं जानती थीं लेकिन जब मैंने डायरी पढ़ी तो मुझे यकीन होता गया कि ये ''बा'' की ही डायरी है. इस पर मैंने अपने पिताजी और उनसे बात कि जिन्होंने ''बा'' की बायोग्राफी लिखी है, उनका भी यही मानना था कि ये ''बा'' की डायरी नहीं हो सकती क्योंकि वो निरक्षर थीं, लेकिन मुझे यकीन तब हुआ कि जिस तरह की भाषा, शब्दावली, व्याकरण और वाक्यों का गठन था, वो सब जब मैं पढ़ने लगा तो ऐसा लग रहा था कि किसी ऐसे व्यक्ति ने लिखी है जिसे सिर्फ बोली भाषा का ज्ञान था, उसे लिखित भाषा का ज्ञान नहीं था, जैसे वो बोलते था, जैसा सोचता है, वैसे ही लिखाई हो रही है." 
कई जगहों पर काठियावाड़ी लहज़े का इस्तेमाल है, काठियावाड़ी गुजरात की एक बोली है, और ''बा'' की ज़ुबान भी जीवन भर काठियावाड़ी ही थी, परिवार के साथ अन्य लोग ''बा'' के साथ रहे थे, इन सभी का मानना था कि ''बा'' काठियावाड़ी ही बोलती थीं, तो यकीन होता गया कि किसी काठियावाड़ी बोलने वाले ने ही इसे लिखा है और लिखाई में जो व्याकरण की गलतियां थीं उससे भी लगने लगा क्योंकि अगर ऐसा हुआ होता कि ''बा'' बोलती रही होंगी और कोई दूसरा डायरी लिखता रहा होगा तो वो लिखने वाला अपना कमाल दिखाता, वो ''बा'' की बोलने में जो गलतियां होतीं उसे वो सुधार देता, इसमें ये हुआ है कि जिस तरह से वे उच्चारण करती होंगी उसी तरह से उसे लिख दिया गया." 
हॉस्पिटल शब्द को कहीं ''इसपिताल'' लिखा है कहीं पर ''हॉस्टिपल'' लिखा है, कहीं पर ''इसपताल'' लिखा है, इस एक ही शब्द को तरह अलग-अलग जगह पर अलग-अलग तरीके से लिखा है, जैसे सुपरिटेंडेंट जो जेल में होते थे उन्हें, कहीं ''सुपरीटेन'',''सुपलीनटेन'', ''सुकटेनली'' शब्द को गलत अक्षरों में लिखा है, ये सिर्फ वही लिख सकता है जिस लिखने का ज्ञान ना हो अगर ''बा'' बोलती और कोई और लिखता तो, भले ही ''बा'' बोलतीं गलत लेकिन वो लिखता तो सही, मैं जब ये सब पढ़ता गया तो यकीन और भी ठोस होता गया कि ये तो ''बा'' ने ही लिखा है."
इमेज स्रोत, TOPICAL PRESS AGENCY/GETTY IMAGES
महात्मा गांधी और कस्तूरबा गांधी दक्षिण अफ्रीका में
बीबीसी संवाददाता ने उनसे पूछा कि हम जब इतिहास को पढ़ते हैं तो महात्मा गांधी के बारे में तो बहुत कुछ है लेकिन उनकी पत्नी कस्तूरबा गांधी के बारे में उतना ज्यादा पढ़ने को नहीं मिलता है, जो ये डायरी लिखी गई है वो 1933 के आस-पास लिखी गई है, इस डायरी को अगर कस्तूरबा ने लिखा है तो उन्होंने अपने बारे में क्या लिखा है?
इस सवाल का जवाब देते हुए तुषार गांधी ने कहा 'इसमें ''बा'' ने अपने बारे में व्यक्तिगत कुछ नहीं लिखा है, ये उस वक्त की डायरी थी जब वो अपने पति से अलग थीं. वो कहीं अलग जेल में बंद थीं, बापू किसी और जेल में बंद थे. ये जो उनका एक दूसरे से अलग रहने का वक्त था, उसका ब्यौरा ''बा'' ने लिखा है, अपने बारे में बस यही लिखा है कि उन दिनों मैंने क्या किया, उसके मुताबिक ही लिखा है यानी इससे आपको ''बा'' की जीवनशैली और नित्यकर्म से, वो क्या थीं, ये पता चलता है.'
एक सवाल ये भी उठता है कि क्या कस्तूरबा गांधी सिर्फ अपने बारे में लिखती थीं या आस-पास जो घटित हो रहा था उसके बारे में भी अपने विचारों को शब्दों के माध्यम से व्यक्त करती थीं. 
इस सवाल के जवाब में तुषार गांधी दावा करते हैं कि ''बा'' ने डायरी में अपने मन के विचार उतने नहीं लिखे हैं, जितना उन्होंने आस-पास में जो हो रहा था, उसके बारे में लिखा है. कई जगहों पर उस वक्त की जो राजनीति थी, उस पर भी अपने विचार प्रकट किए हैं."
इमेज स्रोत, FOX PHOTOS/GETTY IMAGES
कस्तूरबा गांधी सबसे दाएँ, आश्रम में रहने वाली महिलाओं के साथ
महात्मा गांधी की ज़िंदगी पर कस्तूरबा गांधी का क्या प्रभाव रहा, इस सवाल के जवाब में तुषार गांधी का कहना था, "मुझे लगता है और बापू ने भी ये बात मानी थी कि जो उनके जीवन का प्रयास था और जिस मंज़िल तक वो पहुंचे और जो परिवर्तन उनके जीवन में आता गया, उन सारी चीजों में उन्हें 'बा'' का सहारा और साथ न मिला होता तो उनके लिए ये सब हासिल करना नामुमकिन हो जाता."
वे कहते  हैं, "उनके हर बदलाव के साथ 'बा'' अपने आप को बदलती गईं और उसमें जो बापू को सहारे और ताकत की ज़रुरत पड़ी, वो देती गईं और इसके साथ ही अपनी ओर से एक मौन समर्थन से भी शक्ति प्रदान करती गईं. बापू को ये अहसास था कि मेरे पीछे कोई है, सारी चीजों को संभाल लेने वाला और ज़रुरत पड़ने पर मुझे भी संभाल लेने वाला, कोई मेरे साथ है, मेरे पास है.. ये हमें बापू के जीवन के आखिरी चार सालों में भी देखने को मिलती है जब 'बा'' उनके साथ नहीं थीं. उस समय जो बापू को अधूरापन महसूस होता था हमें भी दिखने लगा था कि जैसे बापू बेसहारा हो गए हों और खोज रहे हों उनके जीवनसाथी को. वो जो चीज हमें दिखाई देने लगी थी तो उससे पता चलता है कि 'बा'' का महत्व कितना था बापू के लिए."
ये भी पढ़ें - 
जब गांधी बा के रहते किसी और के प्यार में पड़े
महात्मा गांधी की दुर्लभ तस्वीरें
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
विवादित किताब सैटेनिक वर्सेज़ के लेखक सलमान रुश्दी को ईरान के सर्वोच्च नेता अयातुल्लाह ख़मेनेई के 'जान से मारने का फ़तवा' देने के बाद से बीते तीन दशकों से जान से मारने की धमकियां मिलती रहीं थी.
उमर अब्दुल्लाह ने आरोप लगाया है कि जस्टिस एनवी रमन्ना ने अनुच्छेद 370 को रद्द करने के ख़िलाफ़ दायर याचिकाओं को अनिश्चितकाल के लिए टाल दिया.
नसीम शाह ने अपने पहले ओवर में जहां भारतीय प्रशंसकों के ख़ेमे में मायूसी ला दी, वहीं अपने आख़िरी ओवर में खेल प्रेमियों को दाद देने पर मजबूर कर दिया.
भारत के सामने 148 रन की चुनौती पेश करने वाली पाकिस्तान टीम मैच के आखिरी ओवर तक संघर्ष में बनी रही. उसने रोहित शर्मा की टीम की दिक्कतों को निशाने पर लिया.
भारत ने रविवार को खेले गए एशिया कप के रोमांचक मैच में पाकिस्तान को पांच विकेट से हराया. नाबाद 33 रन बनाने और तीन विकेट लेने वाले हार्दिक पांड्या मैन ऑफ़ द मैच चुने गए.
रविवार को कुछ ही सेकेंड में नोएडा की चर्चित दो बहुमंजिला इमारतें धराशायी हो गईं. दोपहर के ठीक ढाई बजे इन ट्विन टॉवर को विस्फोटकों से उड़ा दिया गया और इन बहुमंजिला इमारतों की जगह था मलबा और धुआं.
सियाचिन ग्लेशियर को सिर्फ इसलिए घातक नहीं माना जाता है कि यहां की ढलानों और घाटियों में बड़ी तादाद में दोनों देशों के सैनिक आमने-सामने हैं बल्कि इसलिए भी कि यहां की जलवायु और दुर्गम इलाके जानलेवा हैं.
पिछले 450 साल में समाज और कॉफी दोनों काफी आगे बढ़े हैं. लेकिन एक चीज नहीं बदली है और वह है कॉफी की लोकप्रियता.
ट्विन टावर गिराने के लिए क़रीब 3,700 किलोग्राम विस्फोटक का इस्तेमाल किया गया.
बीजेपी नेता और टिक टॉक स्टार सोनाली फोगाट की मौत से जुड़ी रोज़ाना नई जानकारियां सामने आ रही हैं. शनिवार को गोवा पुलिस ने दावा किया कि फोगाट को उनकी मौत से कुछ घंटे पहले 'मेथामफेटामाइन' नाम की एक ड्रग दी गई थी.
"मैं अब कहीं ज़्यादा मां की तरह होता जा रहा हूं और इन दिनों तुम पिता की तरह होती जा रही हो."
उत्तर प्रदेश के संभल ज़िले के इस मामले में संबंधित थाना इंचार्ज को सस्पेंड कर दिया गया है. गांव में पीड़ित परिवार के घर पर पुलिस तैनात की गई है.
भारत और पाकिस्तान एशिया कप क्रिकेट टूर्नामेंट में जब आज आमने-सामने होंगे तो एक अलग ही रोमांच होगा.
भारत-पाकिस्तान के ये मैच याद हैं आपको जिसमें रोमांच अपने चरम पर था. आज फिर दोनों टीमें एक बार फिर सामने हैं.
अभिनेता अर्जुन कपूर का कहना है कि हरेक का एक नज़रिया होता है लेकिन इसे दूसरों पर थोपना नहीं चाहिए.
एपेक्स (32 मंजिली) और शीआन (30 मंजिला) जुड़वां टावर भारतीय राजधानी में सबसे ऊंचे टावर थे. ये टावर कुतुब मीनार से भी ऊंचे थे.
मीडिया रिपोर्ट्स के मुताबिक चुनाव आयोग ने झारखंड के राज्यपाल को बंद लिफाफे में एक चिट्ठी भेजी है, इसके बाद से हेमंत सोरेन की मुख्यमंत्री की कुर्सी को लेकर कयासों का दौर जारी है.
पाकिस्तान में बाढ़ से पैदा हुए हालात, इमरान ख़ान पर अदालत की अवमानना के मामले में सुनवाई और शहबाज़ शरीफ़ के इसराइल दौरे पर क्या हुआ? पढ़ें उर्दू प्रेस रिव्यू.
पिछले साल जब भारतीय टीम शारजाह में पाकिस्तान के हाथों टी20 वर्ल्ड कप में मैच हार गई थी तो कुछ लोग नफ़रत में इतने डूब गए थे कि भारतीय तेज़ गेंदबाज़ मोहम्मद शमी को 'देशद्रोही' तक कह डाला था लेकिन इस तस्वीर का एक दूसरा पहलू भी है जो बेहद ख़ूबसूरत है.
इस साल गर्मियों में भारत, ब्रिटेन, अमेरिका और जापान समेत कई देशों में तापमान ने पुराने सारे रिकॉर्ड तोड़ दिए. कई देश अचानक हुई भारी बारिश और बाढ़ से भी परेशान हुए. इस बीच चीन, यूएई और अमेरिका जैसे कई देश सूखाग्रस्त इलाकों में कृत्रिम बारिश कराने की कोशिश में जुटे हैं. कुछ वैज्ञानिक धरती का तापमान कम करने की तरकीब तलाश रहे हैं, लेकिन क्या मौसम को काबू करना संभव है?
हाल ही में राहुल रामागुंडम की लिखी जॉर्ज फर्नांडिस की जीवनी प्रकाशित हुई है 'द लाइफ़ एंड टाइम्स ऑफ़ जॉर्ज फर्नांडिस' जिसमें उन्होंने एक श्रमिक नेता से रक्षा मंत्री तक पहुंचने के जॉर्ज के सफर को दिलचस्प ढंग से बयान किया है. विवेचना में रेहान फ़ज़ल नज़र डाल रहे हैं जॉर्ज फर्नांडिस के संघर्षपूर्ण जीवन पर.
सुनिए भारत-पाकिस्तान की दो टांसवुमेन नाज़ जोशी और अलीना ख़ान की बातचीत.
देश-दुनिया की बड़ी ख़बरें और उनका विश्लेषण करता समसामयिक विषयों का दैनिक कार्यक्रम.
बातें उन मुश्किलों की जो हमें किसी के साथ बांटने नहीं दी जातीं.
भारतीय भाषाओं में लिखी ऐसी चुनिंदा कहानियां जो अपने आप में बेमिसाल हैं, जो हमारी और आपकी ज़िंदगी में झांकती हैं और सोचने को मजबूर भी करती हैं. सुनिए रूपा झा से
पाकिस्तान में बाढ़ से एक हज़ार से अधिक लोगों की मौत हो चुकी है. देखिए पाकिस्तान के वरिष्ठ पत्रकार वुसअतुल्लाह ख़ान की ख़ास टिप्पणी.
इस रविवार को सिर्फ़ 12 सेकेंड में नोएडा की दो बहुमंजिला इमारतें धराशायी हो जाएंगी. एपेक्स और केएन नामक टावर को सुपरटेक बिल्डर ने बनाया था.
बीबीसी हिन्दी के लिए नयनदीप रक्षित ने अर्जुन कपूर से ख़ास बातचीत है. इस मौके पर अर्जुन कपूर ने सोशल मीडिया ट्रोलिंग को लेकर ख़ुलकर अपनी बात रखी है.
ब्रिटेन की राजनीति पर बीबीसी संवाददाता ज़ुबैर अहमद ने लेबर पार्टी के सांसद वीरेंद्र शर्मा के साथ ख़ास बातचीत की.
चार सालों तक चला प्रथम विश्व युद्ध हालांकि भारत में नहीं लड़ा गया था, भारत की ओर से 11 लाख सैनिकों ने इसमें भाग लिया था जिसमें 74,000 सैनिकों ने अपने प्राणों की आहुति दी.
सत्ता हाथ से फिसलने के बाद उनकी मुश्किलें बढ़ती नज़र आ रही हैं. क्या इमरान इन मुश्किलों से आगे बढ़ पाएंगे?
एक बड़ी ऑनलाइन कम्युनिटी पर गुप्त तरीक़े से बिना सहमति के महिलाओं की हज़ारों तस्वीरें और वीडियो शेयर किए जा रहे हैं और ख़रीदे-बेचे जा रहे हैं.
दुबई में रहने वाले भारत और पाकिस्तान के कई लोग साथ में काम करते हैं और साथ में ही ये मैच भी देखने वाले हैं. ऐसे की कुछ लोगों के साथ बीबीसी ने बातचीत की है. देखिए वीडियो.
झारखंड के हज़ारीबाग की रहने वाली आकांक्षा कुमारी अंडरग्राउंड माइनिंग करने वाले भारत की पहली महिला इंजीनियर कही जाती हैं.
मध्य प्रदेश में छिंदवाड़ा के हरदुआ गांव में ग्रामीणों ने कुएं से दहाड़ने की आवाज़ सुनी तो पहले कुछ समझ नहीं आया. क़रीब जाकर देखा तो कुएं में बाघ मौजूद था.
गुजरात के चर्चित बिलकिस बानों गैंगरेप के दोषियों को 15 अगस्त के दिन रिहा कर दिया गया. इस रिहाई पर अब सवाल उठ रहे हैं. सुप्रीम कोर्ट ने गुजरात और केंद्र सरकार को नोटिस जारी किया है.
उम्रकैद की सज़ा काट रहे 11 दोषियों को छोड़ने के गुजरात सरकार के फ़ैसले की देशभर में आलोचना हो रही है. लेकिन बीजेपी इस पर कुछ नहीं बोल रही. क्या इस मामले का कुछ सियासी कनेक्शन भी है?
नेपाल के जो गोरखा भारतीय सेना में जाने के लिए सालों से तैयारी कर रहे थे वे अब अग्निपथ के कारण नाराज़ है. जानिए, एक ट्रेनिंग सेंटर पर 20-21 साल के दर्जनों गोरखाओं की जुबां पर क्यों आ रहा था चीन और पाकिस्तान की सेना का नाम.
साल 2021 में ही मीडिया कारोबार में क़दम रखने का एलान करने वाले अडानी समूह ने इस घोषणा से कारोबार जगत को चौंका दिया है. इस 'अधिग्रहण' की पूरी कहानी जानिए.
नेपाल में अग्निपथ योजना को लेकर शेर बहादुर देउबा सरकार घिर गई है. नेपाल की सारी कम्युनिस्ट पार्टियों का कहना है कि अग्निपथ योजना के मौजूदा स्वरूप को किसी भी हाल में स्वीकार नहीं किया जा सकता है.
केंद्रीय मंत्री हरदीप पुरी के बयान और उस पर केंद्र सरकार के स्पष्टीकरण के बाद भारत में रोहिंग्या लोगों का मुद्दा एक बार फिर चर्चा में है. दिल्ली में रोहिंग्या किस हाल में ज़िंदगी गुज़ार रहे हैं. पढ़िए ग्राउंड रिपोर्ट.
ब्रिटेन की कंज़र्वेटिव पार्टी नए नेता का चुनाव कर रही है. पद के आख़िरी दो उम्मीदवारों में से एक हैं भारतीय मूल के ऋषि सुनक. क्या ब्रिटेन इतिहास रचने के लिए तैयार है?
जम्मू कश्मीर में नई मतदाता सूची, नए परिसीमन और चुनावों को लेकर क्या चर्चा हो रही है? चुनाव के मुद्दे पर कौन क्या कह रहा है?
पाकिस्तान में आसमान छूती महंगाई से लोगों का बुरा हाल है. आम लोग अपने खर्चों में लगातार कटौती कर रहे हैं लेकिन घर का बजट संभालना बेहद मुश्किल हो रहा है.
माना जाता है कि कस्तूरबा गांधी निरक्षर थीं, फिर उनके पड़पोते तुषार गांधी इस डायरी को कस्तूरबा गांधी की डायरी क्यों मान रहे हैं, पढ़िए इस रिपोर्ट में.
भारत में पहले में भी कई पदयात्राएं निकाली गईं हैं. राहुल गांधी की भारत जोड़ो यात्रा उनसे कितनी मेल खाती है या कितनी जुदा होगी- पढ़िए इस रिपोर्ट में.
भारतीय सेना में 'अग्निपथ' से नाराज़ इस परिवार का कहना है कि यह योजना नेपाली गोरखाओं की शहादत के ख़िलाफ़ है.
3 दिसंबर 2018 को रजनी के पति इंस्पेक्टर सुबोध कुमार सिंह की बुलंदशहर में कथित तौर पर गौरक्षकों भीड़ ने हत्या कर दी थी. एक झटके में रजनी और उनके दोनों बच्चों की ज़िंदगी बदल गई थी. अब किस हाल में है परिवार. एक्सक्लूसिव रिपोर्ट पढ़िए.
कहानी दो ऐसी महिला क्रिकेटरों की जो दो अलग-अलग देशों में पली-बढ़ीं लेकिन एक जैसी चुनौतियों का सामना किया.
मिथिलांचल के मखाने को जियोग्राफ़िकल इंडिकेशंस टैग मिला है. जीआई टैग मिलने से मखाना किसानों को क्या फायदा मिलेगा. पढ़िए इस रिपोर्ट में.
रिवेंज पोर्न की जैसे एक नई दुनिया शुरू हो गई है, जहां निजी जानकारियां बिना अनुमति के साझा की जा रही हैं.
7 सितंबर को ब्राज़ील की आज़ादी के 200 साल पूरे हो रहे हैं. फार्मेल्डिहाइड से भरे सोने के एक फ्लास्क में रखे सम्राट डॉम पेड्रो प्रथम के इस दिल को एक सैन्य विमान के ज़रिए ब्राज़ील लाया गया.
2017 में सुप्रीम कोर्ट ने तीन तलाक़ को असंवैधानिक क़रार दिया था. मगर पांच साल बाद कई ऐसी महिलाएँ हैं जिन्हें मालूम नहीं कि उनकी शादी क़ायम है या वो तलाक़शुदा हैं.
एमक्यू-9बी ड्रोन 35 घंटे से अधिक समय तक हवा में रहने में सक्षम हैं और चार हैलफ़ायर मिसाइल और करीब 450 किलोग्राम बम ले जा सकते हैं.
अमेरिकी प्रतिनिधि सभा की स्पीकर नैन्सी पेलोसी के ताइवान दौरे के बाद से चीन और अमेरिका के रिश्ते सबसे ख़राब दौर में पहुंच गए हैं. आगे क्या हो सकता है, पढ़िए
बीबीसी ने इनमें से कुछ गवाहों से बात करने की कोशिश की. कई लोगों ने बात करने से मना कर दिया, तो कुछ ने नाम न ज़ाहिर करने की शर्त पर बात की.
कांग्रेस पार्टी के वरिष्ठ नेता ग़ुलाम नबी आज़ाद ने पार्टी से इस्तीफ़ा दे दिया है. उन्होंने अपनी चिट्ठी में पार्टी की संस्कृति और बीते सालों में लिए गए फ़ैसलों पर काफ़ी आलोचनात्मक टिप्पणी की है. पढ़िए उन्होंने सोनिया गांधी और राहुल गांधी के बारे में क्या लिखा है.
बीते शुक्रवार को बीबीसी ने जम्मू-कश्मीर के उप-राज्यपाल मनोज सिन्हा से एक इंटरव्यू के दौरान यह सवाल किया था कि आख़िर मीरवायज़ उमर फ़ारूक़ अब तक नज़रबंद क्यों हैं? उसके बाद ये संभावना जताई जा रही है.
अशोक गहलोत को कांग्रेस का अध्यक्ष बनाए जाने के कयासों के बीच राजस्थान में राजनीति तेज़ हो गई है.
दुबई में अब तक के सबसे महंगे घर का सौदा सुर्खियों में है. पढ़ें, दिल्ली से छपने वाले अख़बारों की सुर्खियां.
असम सरकार ने मदरसों और मस्जिदों के इमामों को लेकर नए दिशानिर्देश जारी किए हैं. मदरसों की 'मास्टर डायरेक्टरी' बनाने की तैयारी की जा रही हैं. हिमंत सरमा के बयान के बाद गरमाया ये मामला क्या है?
नेपाल के बुटवल में आज से नेपाली गोरखाओं के लिए अग्निपथ के तहत भर्ती रैली का आयोजन शुरू होना था लेकिन नेपाल की सरकार ने आख़िरी समय तक अनुमति नहीं दी.
एक रिपोर्ट के अनुसार आरएसएस ने ही नितिन गडकरी की बयानबाज़ी से परेशान होकर बीजेपी को उन्हें हटाने का सुझाव दिया था. अख़बारों की समीक्षा.
गोवा पुलिस ने सोनाली फोगाट की मौत के मामले में अब हत्या की धारा जोड़ी हैं.
बीजेपी ने एक बार फिर लगभग चौंकाते हुए योगी आदित्यनाथ के मंत्री भूपेंद्र सिंह चौधरी को उत्तर प्रदेश बीजेपी का अध्यक्ष बनाया है. उन्हें प्रदेश का कमान देने के पीछे क्या वजह बता रहे हैं जानकार?
क्या भारत के लिए ये एक सुनहरा मौक़ा हो सकता है दुनिया की एक बड़ी ट्रेड पावर से जुड़ने का?
यूक्रेन बुधवार को अपनी आज़ादी की सालगिरह मना रहा था और इसी दिन रूस के हमले को भी छह महीने पूरे हुए हैं.
इस साल मई में सरकारी मीडिया के प्रकाशन 'ग्लोबल टाइम्स' ने जब बच्चों की किताबों में छपे इन कार्टूनों को 'भद्दा, नस्लीय, अजीब और अश्लील' बताया तो हंगामा मच गया.
म्यांमार के रखाइन प्रांत में उत्पीड़न के शिकार रोहिंग्या पांच साल पहले पलायन कर बांग्लादेश आए थे. इन दौरान रोहिंग्या और बांग्लादेशी लोगों के बीच के रिश्तों में क्या बदलाव आया है.
पिछले दिनों पार्टी में नाचती-कूदती तस्वीर और वीडियो के बाद विवादों में घिरीं फ़िनलैंड की प्रधानमंत्री सना मरीन को पार्टी की कुछ और तस्वीरों को लेकर माफ़ी माँगनी पड़ी है.
लड़ाई में कई सैनिकों की मौत के बाद रूसी सेना नए लोगों की भर्ती के लिए अभियान चला रही है.
रूस की राजधानी मॉस्को के क़रीब एक कार बम धमाके में वहां की मशहूर पत्रकार दुगिना की मौत हो गई है. लेकिन उस कार में उनके पिता बैठने वाले थे. रूसी इतिहास में रास्पुतिन वो व्यक्ति थे जिनके प्रभाव में जार निकोलस द्वितीय और उनकी पत्नी थीं. आख़िर क्या है पूरा मामला?
पाकिस्तान में पुलिस ने इमरान ख़ान के ख़िलाफ़ आतंकवाद निरोधी क़ानून के तहत मामला दर्ज कर जाँच शुरू कर दी है. इसके बाद अटकलें हैं कि उन्हें गिरफ़्तार किया जा सकता है.
चीन में शंघाई ,यांग्जी डेल्टा क्षेत्र और दक्षिण पश्चिम चीन के सिचुआन इलाके में पिछले कई हफ्तों से भीषण गर्मी पड़ रही है.
भारतीय उच्चायोग के एक दल और केलिनग्रोव आर्ट गैलरी एंड म्यूजियम के साथ हुए समझौते के बाद इन कलाकृतियों के भारत आने का रास्ता साफ़ हो गया है.
1975 में आई 'दीवार' ने 'ज़ंजीर' से बने अमिताभ बच्चन के एंग्री यंग मैन की छवि को मज़बूती से स्थापित कर दिया. फ़िल्म ना केवल बॉक्स ऑफ़िस पर चली, बल्कि इसे समीक्षकों ने भी जमकर सराहा. 'पिक्चर अभी बाकी है' की 8वीं कड़ी में रेहान फ़ज़ल बता रहे हैं 'दीवार' के बनने की कहानी.
विजय देवरकोंडा इन दिनों अपनी फ़िल्म लाइगर और अपने बयान 'तो करने दो बायकॉट, क्या करेंगे हम. हम तो पिक्चर बनाएंगे' के लिए चर्चा में हैं.
आख़िर बॉलीवुड फ़िल्मों के सफल होने को लेकर इतना संशय क्यों पैदा हो गया है?
1971 में आई 'आनंद' फिल्म में राजेश खन्ना ने जहाँ अपने अभिनय की एक नई बुलंदी को छुआ, वहीं अमिताभ बच्चन के करियर में भी ये फ़िल्म एक मील का पत्थर साबित हुई. 'पिक्चर अभी बाकी है' की 7वीं कड़ी में रेहान फ़ज़ल बता रहे हैं इस फिल्म के बनने की कहानी.
अब इस बहस में फ़िल्म निर्माता अनुराग कश्यप के 'लोगों के पास पैसे नहीं हैं' वाले बयान और 'ऑस्कर' वाले बयान की काफ़ी चर्चा हो रही है.
आइए बात करते हैं ऐसी पांच ख़ास फ़िल्मों की जो विभाजन विभीषिका के कई सुने-अनसुने पहलुओं का मार्मिक चित्रण करती हैं.
बीसियों सफल फ़िल्मों की स्टार राखी इन दिनों क्या कर रही हैं, जानिए उनकी फ़िल्मी यात्रा और मौजूदा ज़िंदगी के बारे में.
वर्ष 1965 में आर के नारायण के उपन्यास पर देवानंद ने अंग्रेज़ी और हिंदी में एक फिल्म बनाई थी गाइड. बाद में इस फिल्म को क्लासिक फिल्म का दर्जा मिला. पिक्चर अभी बाकी है की छठवीं कड़ी में रेहान फ़ज़ल बता रहे हैं गाइड फिल्म के बनने की कहानी.
अगर आप लाल सिंह चड्ढा फ़िल्म देखने को लेकर कंफ्यूज़ हैं तो शायद ये कहानी आपके सवालों के जवाब दे दे, बिना स्पॉयलर के.
दस दिनों की खींचतान के बाद फ़ीफ़ा ने भारतीय फुटबॉल फेडरेशन पर लगाई पाबंदी को कैसे वापस लिया? क्या है ये पूरा मामला? और आख़िर कब पारदर्शी होंगे भारत के खेल संघ?
दोनों देशों की टीमें जब भी मैदान में एक-दूसरे से मुक़ाबिल होती हैं, तो माहौल में ज़बरदस्त गर्मी आ जाती है.
क्रिकेट के मैदान में भारत और पाकिस्तान की प्रतिद्वंद्विता जितनी खिलाड़ियों के बीच दिखती है उससे कहीं ज्यादा उनके समर्थकों के दिलो-दिमाग पर हावी रहती है.
रविवार को एशिया कप में भारत और पाकिस्तान का मुकाबला होने वाला है. दोनों देशों के क्रिकेट फ़ैन्स को इस मैच का बेसब्री से इंतज़ार है. मैच से पहले शाहीन शाह अफ़रीदी और कोहली, पंत जैसे भारतीय खिलाड़ियों के बीच क्या हुआ, पढ़िए.
ये एशिया कप का 15वां सीजन है, पहले ये श्रीलंका में होना था लेकिन वहां चल रही उथल पुथल को देखते हुए इसे संयुक्त अरब अमीरात में स्थानांतरित कर दिया गया, लेकिन इसकी मेज़बानी श्रीलंका ही करेगा.
भारत को अंडर-17 महिला फुटबॉल वर्ल्ड कप की मेज़बानी का मौक़ा मिला था लेकिन फ़ीफ़ा के प्रतिबंध के बाद अब इस पर तलवार लटक गई है.
एशिया कप 2022 का आयोजन 27 अगस्त से 11 सितंबर के बीच संयुक्त अरब अमीरात में हो रहा है. इस टूर्नामेंट के लिए भारतीय चयनकर्ताओं ने 15 सदस्यीय टीम का चयन किया गया है और ब्रेक के बाद विराट कोहली और चोट के बाद केएल राहुल की वापसी हुई है.
इंग्लैंड में लापता हुए पाकिस्तान के ये दोनों मुक्केबाज़ पाकिस्तान की सेना का प्रतिनिधित्व करते हैं. पाकिस्तान ओलंपिक संघ ने बताया है कि राष्ट्रमंडल खेलों के समापन के बाद ये पाकिस्तान नहीं लौटे हैं.
आख़िर अरशद नदीम में ऐसा क्या है कि उन्होंने सभी को अपनी ओर आकर्षित किया हुआ है और हर कोई उनके बारे में ही बात कर रहा है.
भारत के कुछ खिलाड़ियों ने बेहतरीन प्रदर्शन किया लेकिन कुछ स्टार खिलाड़ियों के कमज़ोर प्रदर्शन से खासी निराशा भी हुई.
भारत में इन दिनों टोमेटो फ़्लू की काफ़ी चर्चा हो रही है. अभी तक पूरे देश में 100 से ज़्यादा मामले सामने आए हैं. सबसे अधिक मामले केरल में दर्ज किए गए हैं. क्या होता है टोमेटो फ़्लू?
आप कम-से-कम एक ऐसे व्यक्ति को तो ज़रूर जानते होंगे जिन्हें पूरे कोरोना काल के दौरान कोविड संक्रमण नहीं हुआ है. शायद आप ये सोचते होंगे कि ये महज एक संयोग है लेकिन इसके पीछे और भी वजहें हो सकती हैं. जानिए वो पांच वजहें कौन सी हैं जिससे कई लोग अब तक कोविड संक्रमण से बचे हुए हैं.
अमेरिका, कनाडा में इसकी बिक्री पहले से ही बंद है लेकिन कंपनी ने अब जा कर दुनिया भर में इसकी बिक्री बंद करेगी. कंपनी पर हज़ारों की संख्या में महिलाओं ने केस दर्ज कर रखा है कि इसके बेबी पाउडर से ओवरी कैंसर होता है.
एचआईवी मरीज़ों का आरोप है कि उन्हें मुफ़्त दवाएं नहीं मिल पा रही हैं. वहीं, केंद्र सरकार का कहना है कि दवाइयों का पर्याप्त स्टॉक है.
सैचुरेटेड फैट यानी संतृप्त वसा की वजह से इसे भारत में लोगों के खाने की थाली से बाहर रखा जाने लग गया था, लेकिन एक बार फिर भारतीय व्यंजनों के इस अभिन्न अंग की लोगों की थाली में वापसी हो रही है.
इसरो के पहले स्मॉल सैटेलाइट लॉन्च व्हिकल से छात्राओं की बनाई सेटेलाइट भी हो रही है लॉन्च. इस प्रोजेक्ट से देश के अलग-अलग हिस्सों के 75 सरकारी स्कूलों की छात्राओं को जोड़ा गया है.
जस्टिस यूयू ललित ने भारत के 49वें मुख्य न्यायाधीश के रूप में शनिवार को शपथ ली.
सुप्रीम कोर्ट ने कहा है कि रामदेव को दूसरी आधुनिक दवाओं और इलाज प्रणालियों की आलोचना नहीं करनी चाहिए. पिछले साल मई महीने में रामदेव ने दावा किया था कि एलोपैथी एक "बेवक़ूफ़ विज्ञान" है.
भारत के मुख्य न्यायाधीश एनवी रमन्ना आज रिटायर हो रहे हैं. उनके कार्यकाल के बारे में क्या कहते हैं क़ानूनी जानकार?
बीजेपी ने नूपुर शर्मा के बाद अपने विधायक टी राजा सिंह के ख़िलाफ़ त्वरित कार्रवाई करते हुए उन्हें निलंबित कर दिया है, लेकिन इसकी वजह क्या है?
ये पहली बार नहीं है जब राजा सिंह ने इस तरह की विवादास्पद टिप्पणी की है. वे पहले भी भड़काऊ बयान देते रहे हैं.
ऋषि भारतीय मूल की तीसरी पीढ़ी हैं. उनके दादा-दादी ने भारत के विभाजन से पहले ही पाकिस्तानी पंजाब के गुजरांवाला शहर से ईस्ट अफ्रीका के लिए पलायन किया था.
मीडिया रिपोर्ट्स में कहा जा रहा है कि सोनाली फोगाट कुछ लोगों के साथ गोवा गईं थीं, जहां हार्ट अटैक से उनकी मौत हो गई. सोनाली हरियाणा विधानसभा चुनाव के वक़्त चर्चा में आई थीं. लेकिन उनकी कहानी की कई और परतें हैं.
अमित शाह ने कल तेलुगू सुपरस्टार जूनियर एनटीआर से मुलाक़ात की. इस मुलाक़ात के बाद से ही भारत में यह टॉप-ट्विटर ट्रेंड बना हुआ है.
नय्यरा का करियर 70 के दशक में शुरू हुआ और साल 2022 तक जारी रहा. इस दौरान उन्होंने गानों, ग़ज़लों और गीतों के अलावा फ़िल्मों और नाटकों के लिए प्लेबैक सिंगिंग भी की.
स्टॉक मार्केट के नब्ज़ पर बहुत अच्छी पकड़ रखने वाले राकेश झुनझुनवाला ने किन शेयरों में निवेश कर के करोड़ों रुपये कमाए. कुछ सौ रुपये से शुरू कर के हज़ारों करोड़ का साम्राज्य कैसे खड़ा किया झुनझुनवाला ने.
ग़ुलाम नबी आज़ाद के कांग्रेस से इस्तीफ़ा देने पर आज का कार्टून.
बीती 22 अगस्त को गुजरात के वडोदरा में एक शख़्स फर्जी ढंग से परीक्षा देते पकड़ा गया है. एक्ज़ाम के लिए उसने क्या किया, आप भी पढ़ें-
प्रधानमंत्री नरेंद्र मोदी की सुरक्षा का जिम्मा संभाल रही एसपीजी ने देसी प्रजाति के बेहद फुर्तीले मुधोल हाउंड कुत्तों को शामिल करने का फैसला किया है.
92 साल के सरवन सिंह 75 साल बाद अपने खोए भतीजे से मिले. 1947 में दंगों के दौरान बिछड़ा छह साल का वो बच्चा अब मोहन सिंह नहीं अब्दुल ख़ालिक बन चुका है. नाम बदल गए, मगर ख़ून का रिश्ता नहीं बदला.
मुंबई के अंधेरी उपनगर में रहने वालीं पूजा गौड़ का साल 2013 में अपहरण कर लिया गया था, आख़िरकार नौ साल बाद वो अपने परिवार से मिलने में सफल रहीं.
भारत के रक्षा मंत्री राजनाथ सिंह ने भविष्य की सैन्य ज़रूरतों को ध्यान में रखते हुए देश में तैयार किए गए ख़ास डिफ़ेंस सिस्टम और उपकरण सेना को सौंपे हैं. इसकी ख़ासियत क्या है.
देश के अलग-अलग शहरों में रहने वाली महिलाओं ने बताया कि बढ़ती महंगाई उनके लिए कितनी बड़ी समस्या है और वो इससे निबटने के लिए क्या-क्या उपाय कर रही हैं.
जापान में युवाओं में शराब पीने का चलन घटा है. सरकार ने इससे निपटने के लिए एक अनोखा अभियान शुरू किया है. लेकिन सरकार आख़िर क्यों चाहती है कि युवा ज़्यादा शराब का सेवन करें.
भारत सरकार अफ्रीका से चीते लाकर क्या हासिल करना चाहती है. आख़िर ये प्रोजेक्ट इतना अहम क्यों है?
सोशल मीडिया पर एक भारतीय महिला की पोस्ट वायरल हो रही है. हालांकि ये पोस्ट उन्होंने अपनी पाकिस्तानी दोस्त के लिए लिखी थी लेकिन अब ये पोस्ट वायरल है.
यह एक ऐसी सल्तनत थी जिसकी बुनियाद आधुनिक इन्फ्रास्ट्रक्चर, विकसित सभ्यताओं और धर्मों की उदारता और ज़रूरत पड़ने पर ताक़त के इस्तेमाल से रखी गयी थी.
केरल की महिला क्रांतिकारी अक्कम्मा चेरियन को इतिहास ने वो जगह नहीं दी जिसकी वो हक़दार थीं.
कॉलेज जाए बिना भारत के सबसे अहम सिविल सर्वेंट बनने वाले वीपी मेनन की कहानी.
हाल ही में जॉर्ज फर्नांडिस की जीवनी प्रकाशित हुई है 'द लाइफ़ एंड टाइम्स ऑफ़ जॉर्ज फर्नांडिस' जिसमें एक श्रमिक नेता से रक्षा मंत्री के पद तक पहुंचने के जॉर्ज के सफ़र को दिलचस्प ढंग से बयान किया गया है.
अटल बिहारी वाजपेयी अपनी तबीयत से उदारवादी थे या संघ और बीजेपी के मुखौटे थे. पूर्व प्रधानमंत्री की 97वीं जयंती पर पढ़िए विशेष लेख.
साल 1953 में बीबीसी टीवी पर पंडित नेहरू की प्रेस कॉन्फ़्रेंस के दुर्लभ अंश देखिए, इससे पहले वे टीवी पर कभी नहीं आए थे.
15 अगस्त 1947 को जब भारत आज़ाद हुआ महात्मा गांधी दिल्ली में नहीं थे. क्या कर रहे थे गांधी, कहाँ थे वो? पढ़िए रेहान फ़ज़ल की विवेचना.
मौलाना बरकतुल्लाह ने पहली सरकार का गठन 1 दिसंबर, 1915 को अफ़ग़ानिस्तान में किया और उस सरकार के राष्ट्रपति थे राजा महेंद्र प्रताप सिंह.
दो देश जो एक साथ आज़ाद हुए हों, उनके स्वतंत्रता दिवस में एक दिन का अंतर कैसे आ गया? लॉर्ड माउंटबेटन 13 अगस्त 1947 को कराची आए और 14 अगस्त 1947 की सुबह पाकिस्तान की संविधान सभा को संबोधित किया.
भारत आज़ादी के 75 साल पूरे कर रहा है, ऐसे में बीबीसी ने देश भर के छह लोगों से मुलाकात की जिनके नाम ऐतिहासिक घटनाक्रम की गवाही देते हैं.
कुछ साल पहले तक जब धर्मनिरपेक्ष भारत को हिंदू राष्ट्र की दिशा में ले जाने की बात कोई करता था, तो संविधान के आधार पर ऐसी बातें केवल काल्पनिक लगती थीं. लेकिन अब हालात बदलते दिख रहे हैं.
भारत का बँटवारा धर्म के आधार पर हुआ था. पाकिस्तान इस्लामिक राष्ट्र बना, वहीं भारत के नेताओं ने सेक्युलर रास्ता चुना, लेकिन आज़ादी के 75 वर्ष बाद सेक्युलर शब्द को एक तबक़ा अपशब्द की तरह इस्तेमाल करने लगा है. पढ़िए सिरीज़ की दूसरी कड़ी.
आज़ादी के बाद से ही जिस विचार पर सबसे ज़्यादा चर्चा हुई है वो है 'हिन्दू राष्ट्र'. हिंदुत्व समर्थकों का मानना है कि इस पुराने विचार को अमली जामा पहनाने का वक्त आ गया है. पढ़िए सिरीज़ की पहली कड़ी
#BBCHindiCartoons : कार्टूनस्य कॉर्नरम्
अफ़ग़ानिस्तान की सत्ता पर तालिबान को क़ाबिज़ हुए एक साल हो गए हैं. पढ़ने वाली लड़कियों के लिए स्कूल बंद हैं. उन्हें काम करने से रोका जा रहा है. देश के ग्रामीण इलाकों में बेरोज़गारी और अकाल की स्थिति है.
ओसामा बिन-लादेन के शव को बरामद कर समंदर में दफ़्न करने की बात कही गई थी. ओसामा बिन-लादेन की पहचान भी की गई थी. समंदर में इसलिए दफ़्न किया गया था ताकि कट्टरपंथी मज़ार न बना दें.
भारतीय पुरुष हॉकी टीम ने बर्मिंघम कॉमनवेल्थ गेम्स में रविवार को घाना पर बड़ी जीत से अपने अभियान की शुरुआत की.
बीबीसी इंडियन स्पोर्ट्सवुमन ऑफ़ द ईयर (ISWOTY) अवॉर्ड का तीसरा संस्करण है. इस बार (2021) इस सम्मान के पांच दावेदार थे- अदिति अशोक (गोल्फ़), लवलीना बोरोगोहाईं (मुक्केबाज़ी), मीराबाई चनू (भारोत्तोलन), अवनि लेखरा (पैरा निशानेबाज़ी) और पीवी सिंधु (बैडमिंटन).
एक पंजाबी एक पंजाबी को प्याज़ और टमाटर नहीं बेच सकता है, लेकिन उसे सियाचिन भेज दिया गया है, जहां वह ठंड में जम जाता है और एक दूसरे पर फ़ायर भी करता है.
यूक्रेन में युद्ध छिड़ने के बाद भारत ने संयुक्त राष्ट्र सुरक्षा परिषद (यूएनएससी) में पहली बार रूस के ख़िलाफ़ मतदान किया है.
अटकलें हैं कि झारखंड के मुख्यमंत्री हेमंत सोरेन की विधानसभा सदस्यता ख़ारिज हो सकती है. बताया जा रहा है कि चुनाव आयोग ने राज्यपाल को ऐसी सिफ़ारिश भेजी है. इधर सोरेन और उनकी पार्टी ने भी आक्रामक रूख़ अपना लिया है.
बीजेपी नेता और टिकटॉक स्टार सोनाली फोगाट की मौत की गुत्थी उलझती जा रही है. उसमें नए-नए तथ्य सामने आ रहे हैं. अब तक की जांच में क्या कुछ पता चला है, पढ़िए.
अडानी समूह के एनडीटीवी की हिस्सेदारी ख़रीदने की ख़बर के बाद इस पूरे मामले में एक नया ट्विस्ट आया है. एनडीटीवी ने कहा है कि अडानी की कोशिश आगे नहीं बढ़नी चाहिए. क्या तर्क है एनडीटीवी का.
2019 से कांग्रेस पार्टी में फुल टाइम अध्यक्ष नहीं है. सितंबर में कांग्रेस का नया अध्यक्ष चुना जाना है. लेकिन तलाश राहुल गांधी से शुरू होकर उन्हीं पर ख़त्म हो जा रही है.
कारोबारी गौतम अडानी के नियंत्रण वाले अडानी ग्रुप ने मीडिया कंपनी एनडीटीवी में 29.18 फ़ीसदी की हिस्सेदारी ख़रीद ली है. लेकिन इस डील के मुकम्मल होने के पीछे की कहानी क्या है.
हिंदू समुदाय से आने वाले महेंदर कुमार अपने साथियों के साथ मिलकर बलूचिस्तान में बाढ़ पीड़ितों को मदद पहुंचा रहे हैं.
पाकिस्तान के ख़ैबर पख्तूनख्वा में सिख समुदाय का आरोप है सिख महिलाओं का जबरन धर्म परिवर्तन करवा कर उनसे शादी की जा रही है
उत्तराखंड में सरकारी नौकरी में भर्ती के लिए हुई परीक्षा में धांधली की शिकायतें आईं जिसके बाद सीएम पुष्कर धामी ने जाँच के लिए एसटीएफ़ गठित की. भर्ती घोटाले में सबसे ज़्यादा चर्चा हाकम सिंह रावत की हो रही है जिनको बीजेपी नेताओं का नज़दीकी बताया जाता है.
रिपोर्टरों से रिपोर्टें मँगवाना और उनकी रिपोर्ट की ख़ूबियों-कमियों के बारे में बताना एक महत्वपूर्ण काम होता है.
दिन-रात चलने वाले टीवी चैनल और सोशल मीडिया के दौर में पल पल बदलने वाली हर ख़बर को क्या ब्रेकिंग न्यूज़ कहा जा सकता है?
कई घटनाएँ ऐसी होती हैं जिनको कवर करने का असर रिपोर्टर की मानसिक सेहत पर पड़ सकता है.
जटिल स्टोरी को बताने के लिए वर्चुअल रियलिटी ग्राफ़िक्स टेक्नॉलॉजी किस तरह मददगार है.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Chandrashekar family
पूर्व प्रधानमंत्री चंद्रशेखर
"मैं ना तो शंकराचार्य बनने चला हूं और ना ही विनोबा भावे. ये यात्रा निश्चित तौर पर राजनीतिक है. लेकिन मैं इसे पारंपरिक राजनीति से भिन्न रखना चाहता हूं. मैं चाहता हूं कि अब उन लोगों को एक जगह होना चाहिए जो साधारण नागरिक के पक्ष में सामाजिक परिवर्तन चाहते हैं. इसलिए पदयात्रा शुरू करने से पहले मैंने लिखित वक्तव्य जारी किया. सभी दलों के राजनीतिज्ञों से सम्पर्क किया. मैं चाहता कि मेरी पदयात्रा किसी पार्टी तक सीमित ना रहे."
भारत के आठवें प्रधानमंत्री चंद्रशेखर ने 1983 में अपनी पदयात्रा के बारे में ये बात वरिष्ठ पत्रकार उदयन शर्मा के साथ बातचीत में कही थी.
उदयन शर्मा ने महाराष्ट्र में चंद्रशेखर की यात्रा को चार दिन तक लगातार कवर किया था.
यूं तो चंद्रशेखर 1962 में पहली बार राज्यसभा पहुँचे थे. जिस समय उन्होंने पदयात्रा का एलान किया, वो एक राजनीतिक पार्टी के अध्यक्ष थे.
उस वक़्त उनकी इस यात्रा का मज़ाक भी उड़ाया गया था, जिसमें उनके पार्टी के कई लोग भी शामिल थे.
समाप्त
उन पर आरोप भी लगा कि वो पार्टी से ऊपर अपनी छवि बनाना चाहते हैं. कुछ ने कहा कि जनता पार्टी से ज़्यादा महत्व ख़ुद को देते हैं. लेकिन जो बात वो अपनी पार्टी के दूसरे नेताओं को न समझा पाए, उसे समझाने के लिए भारत में पदयात्रा के लिए निकल पड़े. पानी, कुपोषण, स्वास्थ्य जैसे जिन पांच मुद्दों को लेकर उन्होंने यात्रा शुरू की थी, वो आज भी भारत में अहम राजनीतिक है.
एक तथ्य ये भी है कि उनकी इस राजनीतिक यात्रा के सात साल बाद 1990 में वो कुछ महीने के लिए भारत के प्रधानमंत्री भी बने. लेकिन उनकी पदयात्रा का हासिल क्या रहा और पीएम बनने में उसका कितना योगदान रहा- इस पर जितने मुँह उतनी बातें आज भी होती है.
उनका तर्क था कि भारत की 90 करोड़ (1983) आबादी में 17 करोड़ जीवन भर पदयात्री ही हैं, जिन्हें साइकिल, बस तक नसीब नहीं होता.
चंद्रशेखर की यात्रा का स्मरण आज क्यों? अगर रिपोर्ट पढ़ते ही आपके जेहन में ये ख़्याल आ रहा है तो उसका जवाब भी पढ़ लीजिए.
भारत को कदमों से नापने की एक कवायद 21वीं सदी में भी शुरू होने जा रही है. कांग्रेस ने कन्याकुमारी से कश्मीर तक की 'भारत जोड़ो' पदयात्रा का एलान किया है, जिसे 7 सितंबर को उनके नेता राहुल गांधी शुरू करेंगे.
इस वजह से भारत में पुरानी पदयात्राओं का इतिहास एक बार फिर खंगाला जा रहा है.
भारतवासियों की यादों में पड़ी इस धूल को साफ़ करने की एक कोशिश इस रिपोर्ट में की गई है.
उससे पहले कांग्रेस की इस यात्रा के कुछ महत्वपूर्ण बिंदुओं पर ग़ौर फरमाए.
ग़ुलाम नबी आज़ाद ने लिखी सोनिया गांधी को चिट्ठी, राहुल के बारे में बहुत कुछ कहा
इमेज स्रोत, BHARAT JODO TWITTER
भारत जोड़ो
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
कांग्रेस के उदयपुर सम्मेलन में 'भारत जोड़ो' यात्रा शुरू करने का प्रस्ताव पास हुआ था. तय हुआ है कि इस यात्रा का नेतृत्व राहुल गांधी करेंगे. 7 सितंबर 2022 को शाम 5 बजे ये यात्रा कन्याकुमारी से शुरू होगी और 150 दिन बाद कश्मीर जाकर ख़त्म होगी.
मिले क़दम, जुड़े वतन - भारत जोड़ो यात्रा की टैगलाइन है.
इस पदयात्रा के ज़रिए 3570 किलोमीटर का सफ़र तय करने का कार्यक्रम बनाया गया है.
जहां सुबह तीन घंटे और शाम को तीन घंटे में हर रोज़ 20 किलोमीटर पैदल कवर करने का कार्यक्रम है.
ये यात्रा 12 राज्यों और 2 केंद्र शासित प्रदेश से होकर गुजरेगी.
इस यात्रा में तीन तरह के पदयात्री शामिल होंगे.
100 भारत यात्री जो यात्रा में शुरुआत से अंत तक रहेंगे. राहुल गांधी भी पदयात्रा में भारत यात्री के तौर पर शामिल होंगे.
100 अतिथि यात्री जो उन राज्यों से होंगे, जहां से ये यात्रा नहीं गुज़र रही है.
100 प्रदेश यात्री, उन प्रदेशों से होंगे जहां से यात्रा गुज़र रही होगी.
इस तरह से एक समय में कुल 300 पदयात्री इस पदयात्रा में शामिल होंगे.
इन यात्रियों के रुकने के लिए अलग तरह के कंटेनर की व्यवस्था की गई है, जिसमें सोने, खाने और टॉयलेट की व्यवस्था होगी.
जॉर्ज फर्नांडिस समाजवादी सोच रखते थे फिर उन्होंने बीजेपी का दामन क्यों थामा?
इमेज स्रोत, BHARAT JODO TWITTER
भारत जोड़ो लोगो
इस पदयात्रा की ज़रूरत पर बात करते हुए कांग्रेस नेता जयराम रमेश ने कहा कि ये यात्रा भारत में फैली आर्थिक असमानता, सामाजिक ध्रुवीकरण और राजनीतिक तनाव के ख़िलाफ़ भारत को जोड़ने का एक प्रयास है. 
उन्होंने इन तीनों मुद्दों को विस्तार से समझाते हुए ये भी कहा, "भारत में आर्थिक असमानता  महंगाई, बेरोज़गारी, जीएसटी की वजह से हैं. सामाजिक ध्रुवीकरण जाति, धर्म, भाषा, खाना, पहनावा  के नाम पर हो रहा है. राजनीतिक तनाव के लिए राज्यों और केंद्र के बीच बढ़ती खाई ज़िम्मेदार है जो जाँच एजेंसियों के ग़लत इस्तेमाल से और बढ़ती जा रही है."
हालांकि कांग्रेस की पदयात्रा के कई राजनीतिक मायने भी निकाले जा रहे हैं.
कांग्रेस ये यात्रा तब निकाल रही है जब केवल दो राज्यों में उनकी सरकार और दो राज्यों में गठबंधन सरकार बची है.
2014 से 2022 तक 49 लोकसभा और विधानसभा चुनाव हुए हैं, जिनमें से 39 कांग्रेस हारी है.
एक सच्चाई ये भी है कि कांग्रेस का अगला अध्यक्ष कौन?- इस बारे में फिलहाल सुगबुगाहट तेज़ है.
जिस सितंबर माह में इस पदयात्रा की शुरुआत हो रही है, वही महीना अध्यक्ष पद के चुनाव के कार्यक्रम तय करने के लिए पहले मुकर्रर किया गया था.
इसके अलावा 2024 में होने वाले लोकसभा के चुनाव में पीएम मोदी के सामने विपक्ष का नेतृत्व कौन करेगा- इसके बारे में विपक्षी नेताओं की तरफ़ से रोज़ नए नाम उछाले जा रहे हैं.
साथ ही विपक्ष की एकता में बिखराव की खबरें भी अलग अलग तरीक़े से हर हफ़्ते सामने आती ही रहती है.
इस वजह से राहुल गांधी की इस पदयात्रा को लेकर विपक्ष और सत्तापक्ष की नज़रें भी टिकीं होंगी ही. कांग्रेस को भी इस बात का अहसास है.
शायद इस वजह से कांग्रेस इस यात्रा में अपनी पार्टी का झंडा नहीं बल्कि तिरंगा लेकर चलेगी. पदयात्रा में लोहियावादी,  वामपंथी, समाजवादी संगठनों, कांग्रेस आलोचकों और सिविल सोसाइटी को जुड़ने के लिए आमंत्रण भेजा है.
बाक़ी राजनीतिक पार्टियों के जुड़ने का विकल्प भी खुला रखा है. जैसा कि चंद्रशेखर ने अपनी पदयात्रा के दौरान किया था.
ग़ौरतलब है कि राहुल गांधी की भारत जोड़ो यात्रा के दौरान ही कुछ राज्यों में विधानसभा चुनाव भी होगा और संसद का सत्र भी चलेगा.
ऐसे में राहुल गांधी भारत यात्री होते हुए चुनाव प्रचार और संसद के कार्यक्रम में हिस्सा लेंगे? ये देखना दिलचस्प होगा.
इन तमाम वजहों से कांग्रेस की इस पदयात्रा को राजनीतिक चश्मे से देखा जा रहा है.
राहुल की पदयात्रा का ज़िक्र आते ही गांधी, चंद्रशेखर, विनोबा भावे की पदयात्रा की याद ख़ुद-ब-ख़ुद चली आती है.
वैसे तो 20वीं और 21वीं सदी के पहले से भी पदयात्राओं का इतिहास रहा है.
शंकराचार्य से पहले गौतम बुद्ध और बाद में गुरु नानक और महात्मा गांधी ने इस तरह की पदयात्रा की थी.
आज़ाद भारत में इस तरह की यात्रा आचार्य विनोबा भावे (1951), पूर्व प्रधानमंत्री चंद्रशेखर (1983), वाईएसआर (2003) चंद्रबाबू नायडू (2013) दिग्विजय सिंह की (2017) नर्मदा यात्रा शामिल है. कुछ इतिहासकार इसमें बाबा आमटे की यात्रा को भी जोड़ते हैं.
इन पदयात्राओं को इतिहासकार अलग अलग खांचे में बांटते हैं. गौतम बुद्ध, गुरु नानक, विनोबा भावे की यात्राओं को महात्मा गांधी, पूर्व पीएम चंद्रशेखर, वाईएसआर, चंद्रबाबू नायडू, दिग्विजय सिंह की राजनीतिक पदयात्राओं से अलग करार देते हैं. 
एक आधार ये दिया जाता है कि राजनीति से जुड़ा शख़्स अगर ऐसी यात्रा निकालता है तो वो पदयात्रा राजनीतिक ही है.
इस लिहाज़ से राहुल गांधी की पदयात्रा भी राजनीतिक ही है.
ऐसे में एक सवाल ये भी उठता है कि क्या राहुल इस तरह की यात्रा के साथ ख़ुद को  गांधी, चंद्रशेखर, विनोबा भावे की लीग में खड़े करना चाहते हैं? बाक़ी दूसरी राजनीतिक पदयात्राएं हाल की है.
इस सवाल के लिए किसी निष्कर्ष पर पहुँचने से पहले ज़रूरी है कि पुरानी यात्राओं का 'उद्देश्य और उनके हासिल' पर चर्चा की जाए.
आनंद शर्मा का हिमाचल प्रदेश में कांग्रेस समिति से इस्तीफ़ा क्या 'राजनीतिक पैंतरेबाज़ी' है?
इमेज स्रोत, PRAMOD KAPOOR/BBC
महात्मा गांधी
भारत की आज़ादी से पहले महात्मा गांधी ने अंग्रेज़ों के ख़िलाफ़ छोटी लेकिन दमदार पदयात्रा निकाली थी. महात्मा गांधी को पूरे भारत में दांडी यात्रा ने मशहूर किया और अंग्रेजों के ख़िलाफ़ लड़ाई का भारतीय चेहरा बना दिया.
उस समय भारत में एक मन यानी 40 किलो नमक की क़ीमत 10 पैसे हुआ करती थी. उस पर सरकार ने बीस आने (क़ीमत का साढ़े 12 गुना) कर लगा दिया. 
गांधी ने अहमदाबाद से 241 किलोमीटर दूर दांडी जाकर नमक क़ानून तोड़ने का फ़ैसला किया. 
उन्होंने अपने साथ जाने के लिए 79 कार्यकर्ताओं का चयन किया. उसमें ख़ुद महात्मा गांधी भी शामिल थे. उस वक़्त उनकी उम्र 61 साल थी. रोज़ाना वो 24 किलोमीटर चलते थे. हालांकि उनके लिए घोड़े का इंतजाम भी था, लेकिन उस पर गांधी जी एक दिन भी नहीं बैठे. उनके पैरों में चलने की वजह से छाले भी पड़ गए. 
राहुल के मुकाबले महात्मा गांधी की यात्रा छोटी ज़रूर थी, लेकिन दांडी मार्च ने पदयात्राओं के लिए सफ़लता की बड़ी गहरी लकीर खींची है. 
राहुल गांधी 52 साल के हैं. मीडिया रिपोर्ट के मुताबिक वो एक दिन में 20 किलोमीटर की दूरी तय करेंगे. उनके साथ 300 सहयात्री भी होंगे.
गांधी की यात्रा के उद्देश्य पर बीबीसी से बात करते हुए गांधीवादी लेखक कुमार प्रशांत कहते हैं, "गांधी की दांडी यात्रा के दो महत्वपूर्ण उद्देश्य थे. पहला शिथिल पड़ी कांग्रेस में एक नई जान फूंकना और दूसरा नमक पर कर लगा कर जो लूट चल रही है उसे वापस करवाना." 
कुमार प्रशांत कहते हैं, "इन उद्देश्यों पर गांधी के दांडी मार्च को परखें तो भारत के इतिहास में कोई दूसरी पदयात्रा हो ही नहीं सकती. 241 किलोमीटर की यात्रा 25 दिन तक चली. इस आंदोलन में ना सिर्फ़ नमक क़ानून तोड़ा गया, बल्कि देशभर में आंदोलन की नई अलख जगाई. इस पदयात्रा में शामिल हर यात्री को उन्होंने ख़ुद चुना, एक लिस्ट बनाई. सभी राज्यों का प्रतिनिधित्व सुनिश्चित किया. महिलाओं को जानबूझ कर इससे दूर रखा गया, जिन्हें शराबबंदी के लिए काम सौंपा गया." 
वरिष्ठ पत्रकार राम बहादुर राय कहते हैं कि कांग्रेस के बड़े नेता गांधी की इस यात्रा के ख़िलाफ़ थे. बावजूद इसके गांधी की दांडी यात्रा ने भारतीयों के अंदर स्वतंत्रता के लिए नया संकल्प पैदा किया. 
इस लिहाज़ से देखें तो राहुल गांधी की भारत जोड़ो पदयात्रा कुछ हद तक महात्मा गांधी की यात्रा से प्रभावित नज़र आती है. 
यात्रा के दौरान उनके पास भी ट्रक पर लदे कंटेनर होंगे लेकिन वो केवल आराम करने के लिए होंगे. 
उन्होंने भी 100 भारत यात्री चुने हैं जो पूरी यात्रा में उनके साथ होंगे. 
भले ही यात्रा का उद्देश्य कांग्रेस वाले भारत को जोड़ने का बता रहे हैं, लेकिन राजनीतिक विश्लेषकों की माने तो कांग्रेस आज भी वैसी ही शिथिल पड़ी है. इस यात्रा से एक उम्मीद जगी है कि वो कांग्रेस में जान फूंक पाएं.
'काले जादू' वाले पीएम मोदी के तंज़ पर राहुल गांधी का जवाब
इमेज स्रोत, PIB
चंद्रशेखर की बुकलॉन्च पर पीएम मोदी और हरिवंश
आज़ाद भारत में गांधी की तरह की एक पदयात्रा पूर्व पीएम चंद्रशेखर ने भी निकाली थी, जो यात्रा के वक़्त अपनी पार्टी के अध्यक्ष थे. 
6 जनवरी 1983 को उन्होंने यात्रा शुरू की थी, 25 जून को दिल्ली में ख़त्म हुई. इस दौरान चंद्रशेखर रोज़ 45 किलोमीटर रोज़ पैदल चलते थे. इस दौरान कुल 4200 किलोमीटर की पैदल यात्रा थी. 
उनकी यात्रा के पाँच अहम उद्देश्य थे. पीने का पानी, कुपोषण से मुक्ति, हर बच्चे की पढ़ाई, हर इंसान को स्वास्थ्य का अधिकार और सामाजिक सद्भाव. 
पदयात्रा के जुड़ी तमाम बाते चंद्रशेखर ने अपनी जीवनी में लिखी है. 
एक ज़माने में चंद्रशेखर के सूचना सलाहकार रहे और इस वक़्त राज्यसभा के उप-सभापति हरिवंश ने बीबीसी से बातचीत में चंद्रशेखर की यात्रा पर विस्तार से बात की. 
उन्होंने चंद्रशेखर पर किताब : चंद्रशेखर-द लास्‍ट आइकन ऑफ़ आइडियोलॉजिकल पॉलिटिक्‍स भी लिखी है और उनके करीबी भी माने जाते हैं. 
"चंद्रशेखर ने यात्रा शुरू की तो उनका मन उस समय पार्टी में चल रहे राजनीतिक विवाद से खिन्न था. उन दिनों पार्टी के अंदर आपसी झगड़े रोज़ाना की बात थी, जिसे लेकर पार्टी के बाहर वो कुछ बोल भी नहीं सकते थे. इस बात की उन्हें घुटन थी, वो सबकुछ छोड़ कर इससे निकलना चाहते थे. ये विचार जब चंद्रशेखर के मन में आया तो पहले उन्होंने अपनी पार्टी के दो नेताओं को दक्षिण भारत भेजा. नेताओं ने वापस आकर कहा कि भारत यात्रा का विचार कष्टकारी और निरर्थक है. फिर उनके पास दो युवा आए जो सामाजिक बदलाव के लिए काम करना चाहते थे. जब यात्रा शुरू की तो उन्होंने साफ़ कह दिया था कि ये पार्टी का कार्यक्रम नहीं है. केरल के पार्टी नेताओं ने उनकी मदद भी नहीं की थी."
चंद्रशेखर की किताब के आधार पर हरिवंश ने ये बातें बीबीसी से साझा की. 
चंद्रशेखर ने अपनी किताब में आगे लिखा, "उस पदयात्रा के बाद विपक्ष की राजनीति में फँसना मेरी भूल थी. इस यात्रा के तुरंत बाद मुझे भारत यात्रा का दूसरा चरण शुरू करना था जो मैं नहीं कर सका. जनजागरण का इसके बाद प्रयास होता तो यात्रा के दूरगामी परिणाम होते. लेकिन वो नहीं हो सकता."
यानी चंद्रशेखर ख़ुद इस यात्रा को सफल करार नहीं देते थे. 
हरिवंश कहते हैं, "चंद्रशेखर ने इस यात्रा की शुरुआत 3500 रुपये से किया था. रास्ते में रहने खाने का ख़र्च भी यात्रा में शामिल लोग ही उठाते थे गांव के लोग उठाते, किसी से उन्होंने लिया नहीं. दिल्ली आते आते साढ़े सात लाख रुपये बच गए थे. जिस पैसे से उन्होंने भारत यात्रा केंद्र पूरे देश में बनाए. उनके परिवार का कोई सदस्य भारत यात्रा केंद्र का सदस्य नहीं रहा."
हरिवंश के मुताबिक़ राजनीतिक चेतना जगाने के नज़रिए से देखें तो चंद्रशेखर की पदयात्रा सफल रही. भारत यात्रा केंद्रों को चंद्रशेखर की पदयात्रा का वो सबसे बड़ा हासिल बताते हैं. देश के जिन इलाकों से उनकी पदयात्रा गुज़री वहां व्यापक जनसमर्थन उन्हें मिला. लेकिन दिल्ली में राजनीति सत्ता की चलती है, इसलिए दिल्ली में चंद्रशेखर की यात्रा जब समापन के दौर में पहुँची तो रेस्पॉन्स वैसा नहीं रहा, जैसा अपेक्षित था. 
उनकी पदयात्रा के समापन के बाद अगले दिन चंद्रशेखर रामलीला मैदान पहुँचे.
वरिष्ठ पत्रकार रामबहादुर राय भी वहां ये देखने पहुँचे कि दिल्ली उनका कैसे स्वागत कर रही है. 
भीम राव अंबेडकर ने गांधी को कभी महात्मा क्यों नहीं कहा?
अपने उस अनुभव को बीबीसी से साझा करते हुए उन्होंने कहा, " उस दिन रामलीला मैदान में कितने यात्री और सहयात्री थे उससे केवल 100-200 अतिरिक्त लोग ही वहां पहुँचे थे. मैं ये देख कर काफी निराश हुआ. मैं फिर उनका भाषण सुनने के लिए रुका भी नहीं."
रामलीला मैदान हमेशा बड़ी सभाओं के लिए जाना जाता है.
बाद में एक गांधीवादी विचारक धर्मपाल से रामबहादुर राय ने पूछा, "दिल्ली वालों ने चंद्रशेखर की इतनी निर्मम उपेक्षा क्यों की?" 
धर्मपाल ने राम बहादुर राय को जवाब में कहा, "भारत में पदयात्रा 5 हजार किलोमीटर की करें या 100 किलोमीटर की करें - ये कभी वीरता का काम नहीं माना जाता. वीर भाव समाज में पैदा नहीं होता. इसलिए ऐसे लोगों का अभिनंदन भी नहीं होता."
राम बहादुर राय का कहना है चंद्रशेखर की पदयात्रा का हासिल एक ही है- जो पाँच मुद्दे उन्होंने उस वक़्त उठाए वो आज भी अहम हैं. पीएम मोदी ने इस बार लाल किले से जो संकल्प दोहराए हैं- उसमें भी चंद्रशेखर के मुद्दे झांक रहे हैं.
नीतीश क्या बन सकेंगे विपक्ष के पीएम उम्मीदवार? राहुल, ममता, केजरीवाल से कितने मज़बूत?
इमेज स्रोत, Getty Images
राहुल गांधी
चंद्रशेखर की यात्रा के बाद भी और पहले भी कई पदयात्राएं भारत में और हुईं. 
लेकिन महात्मा गांधी की तरह की क्रांति किसी पदयात्रा से दोबारा पैदा नहीं हुई. 
फिर राहुल गांधी की यात्रा से कितनी उम्मीदें बांधी जा सकती है? 
इस सवाल पर गांधीवादी विचारक कुमार प्रशांत कहते हैं, "राहुल गांधी की इस यात्रा की तुलना इतिहास में किसी पदयात्रा से की जा सकती है, तो वो चंद्रशेखर की पदयात्रा है. वो भी इस मायने में कि अगर कांग्रेस के मन में इस यात्रा को इवेंट बनाने का  सपना है तो वैसा ही इवेंट चंद्रशेखर की पद यात्रा भी था, जिसका की उद्देश्य नहीं था. लेकिन मैं व्यक्तिगत तौर पर चाहता हूं कि इस वक़्त भारत जिस संकट काल से गुजर रहा है, उसमें ये सफल यात्रा सफल हो." 
राजनीतिक पदयात्राओं की सफलता पर राम बहादुर राय कहते हैं, "नेता के तौर पर आपने समाज के लिए क्या किया है या आपके बारे में लोग क्या सोचते हैं, उससे यात्रा का प्रभाव निर्धारित होता है. राहुल गांधी की पदयात्रा कोई यात्रा नहीं है. ये एक राजनीतिक कार्यक्रम है." 
कई राजनीतिक जानकार इस बात यात्रा में राहुल कितने दिन शामिल होंगे इस पर भी शक जाहिर कर रहे हैं. 
कांग्रेस के बड़े नेता रहे गुलाम नबी आज़ाद ने भी शुक्रवार को राहुल गांधी की भारत जोड़ो यात्रा पर कटाक्ष करते हुए पाँच पन्ने के अपने इस्तीफे में लिखा कि फिलहाल पार्टी नेतृत्व को 'भारत जोड़ो' की जगह 'कांग्रेस जोड़ो' यात्रा शुरू करने की ज़रूरत है. 
चंद्रशेखर ने जिस तरह से पार्टी की अंदरूनी राजनीति से परेशान होकर अपनी पदयात्रा का प्लान बनाया था, जिस तरह से गांधी ने शिथिल पड़ी कांग्रेस में स्फूर्ति लाने की कोशिश में दांडी मार्च की शुरुआत की थी - कांग्रेस भी आज उसी दोराहे पर खड़ी है. इतिहास के दोनों पदयात्राओं की वजहें आज की कांग्रेस को परेशान कर रही हैं. 
लेकिन ये यात्रा आज के संदर्भ में यात्रा होगी या इवेंट - इस पर सत्ता पक्ष, विपक्ष और कांग्रेस के कार्यकर्ताओं की नजरें टिकीं हैं. 
ये भी पढ़ें:
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
सुमित्रा केसी- पूर्ण बहादुर केसी की पत्नी
84 साल की सुमित्रा केसी अपने पति की 22 साल की उम्र की तस्वीर ऐसे निहार रही हैं, जैसे ख़ुद भी उसी उम्र में पहुँच गई हों. 
दरअसल, सुमित्रा केसी अपने पति पूर्ण बहादुर केसी को याद करती हैं, तो बरबस उसी उम्र में चली जाती हैं. तस्वीर देखते हुए सुमित्रा बिल्कुल ख़ामोश हैं लेकिन उनके चेहरे की झुर्रियां और आँखे कितना कुछ कहती दिख रही हैं. 
सुमित्रा को शादी के बाद अपने पति की सोहबत महज़ साढ़े तीन साल मिली. इन चंद सालों की सोहबत की ढेर सारी यादें हैं और सुमित्रा ने इन यादों को इस उम्र में भी संभालकर रखा है. 
नेपाल के बुटवल से सुमित्रा देहरादून की गलियों, मंदिरों और नदियों के बारे में ऐसे बताती हैं, जैसे वहाँ साढ़े तीन साल नहीं बल्कि अब भी वहीं रहती हैं. 
भारतीय सेना में शामिल
समाप्त
सुमित्रा के पति पूर्ण बहादुर केसी 1960 में भारतीय सेना में भर्ती हुए थे और उनकी पहली पोस्टिंग देहरादून में हुई थी. पूर्ण बहादुर केसी ने 12 दिसंबर, 1971 को पाकिस्तान के साथ जंग में भारत के लिए अपनी जान दे दी थी. तब उनकी उम्र महज़ 28 साल थी. 
सुमित्रा बताती हैं, ''हम अपने बच्चों के साथ नेपाल के गुलमी में थे. पति के युद्ध में मारे जाने की ख़बर 16 दिन बाद चिट्ठी से आई. तब फ़ोन नहीं होता था. मेरे श्रीमान का शव तक नहीं मिला. उनके बचे सामान आए थे. उनका साथ बहुत कम दिनों के लिए रहा मगर मेरे दिल में अब भी बसे हैं.''
सुमित्रा हर दिन पूजा करती हैं. उनके कमरे में किसी ईश्वर की तस्वीर नहीं है. पूर्ण बहादुर केसी की वही 22 साल की उम्र वाली तस्वीर के सामने सुमित्रा हर दिन दीप जलाती हैं. सुमित्रा कई बार इस तस्वीर को ऐसे देखती रहीं, जैसे वह भीतर से कह रही हों- किसके कंधे पर सिर रखकर रोऊं? 
सुमित्रा से पूछा कि वह अपने पति को कैसे याद करती हैं? सुमित्रा ने कोई जवाब नहीं दिया लेकिन बाँधने से भी न बँधती अपनी मुट्ठी को सीने पर मारते हुए कहा- ''सब कुछ यहाँ जज्ब है. कुछ भी मिटा नहीं है.''
जब पूर्ण बहादुर केसी की 1971 में मौत हुई तब उनके बेटे कुल बहादुर केसी छह महीने के थे. उनके मन में पिता की कोई भी याद नहीं है. 
पूर्ण बहादुर केसी
कुल बहादुर अपनी माँ की त्रासदी के साथ बड़े हुए. उन्होंने अपनी माँ की सिसकियों और एकांत को क़रीब से महसूस किया है. सुमित्रा ने तय कर लिया था कि उनके घर से अब कोई भारतीय सेना में नहीं जाएगा. 
कुल बहादुर केसी ने भी माँ से यही वादा किया था. 1986 में कुल बहादुर बनारस हिन्दू यूनिवर्सिटी में पढ़ने गए. पढ़ाई के दौरान ही बनारस में सेना में भर्तियाँ निकलीं और कुल बहादुर भी भारतीय सेना में भर्ती हो गए. तब उनकी माँ सुमित्रा साथ में ही थीं. वह ग़ुस्से में बनारस से नेपाल आ गईं. 
कुल बहादुर केसी कहते हैं, ''मुझे भरोसा था कि माँ को मना लूंगा. लेकिन उनका ग़ुस्सा भी जायज़ था.'' 
अपने बेटे कुल बहादुर के साथ सुमित्रा भारत के कई शहरों में रहीं. इसी दौरान पाकिस्तान के साथ करगिल में फिर से जंग छिड़ गई. नायब सुबेदार कुल बहादुर केसी की भी करगिल में तैनाती हुई. पूरा परिवार एक बार फिर से 1971 वाली आशंकाओं से घिर गया. 
कुल बहादुर केसी के कई दोस्तों की जान गई. करगिल युद्ध में कुल बहादुर सलामत रहे.'' 2010 में वह भारतीय सेना से रिटायर हो गए. 
करगिल युद्ध और 1971 में अपने पिता की मौत को याद करते हुए कुल बहादुर बातचीत के दौरान कई बार रो पड़े. 84 साल की उनकी माँ सुमित्रा भी अपने रोते हुए बेटे को देख भावुक हो गईं. चंद्रा केसी की जब कुल बहादुर केसी से शादी हुई थी तब वह शिक्षक थे. चंद्रा कहती हैं कि अगर पहले से ही कुल बहादुर केसी फौज में होते तो वह शादी नहीं करतीं. 
कुल बहादुर केसी की बेटी सुषमा केसी से पूछा कि एक सैनिक की बेटी होना कितना मुश्किल होता है? इस सवाल के जवाब में वह कहती हैं, ''मुश्किल नहीं बल्कि गर्व होता है.''
सुषमा केसी
कुल बहादुर केसी जिस बुटवल शहर में रहते हैं, वहीं नेपाल पुलिस ट्रेनिंग सेंटर के ग्राउंड में 25 अगस्त से सात सितंबर तक अग्निपथ स्कीम के तहत नेपाली गोरखाओं  के लिए भर्ती रैली होने वाली थी. 
लेकिन नेपाल सरकार ने अग्निपथ स्कीम को स्वीकार नहीं किया और भर्ती रैली स्थगित करनी पड़ी. नेपाल के विदेश मंत्री नारायण खड़गा ने काठमांडू स्थित भारतीय दूतावास के राजदूत नवीन श्रीवास्तव से कहा कि नेपाल अग्निपथ के मौजूदा स्वरूप से सहमत नहीं है, इसलिए भर्ती रैली फ़िलहाल नहीं हो पाएगी.
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
वहीं गुरुवार को भारतीय विदेश मंत्रालय के प्रवक्ता अरिंदम बागची ने साप्ताहिक प्रेस कॉन्फ़्रेंस में नेपाली गोरखाओं की भारतीय सेना में भर्ती से जुड़े सवाल पर कहा, ''नेपाली गोरखाओं की भारतीय सेना में भर्ती लंबे समय से होती रही है और यह अग्निपथ के तहत भी जारी रहेगी.'' 
कुल बहादुर केसी भारत के अग्निपथ के फ़ैसले से नाराज़ हैं. वह कहते हैं कि यह योजना नेपाली गोरखाओं की शहादत के ख़िलाफ़ है. 
कुल बहादुर केसी कहते हैं, ''मुझे लगता है कि भारत सरकार अब गोरखा रेजिमेंट में नेपाली गोरखाओं को और कम करना चाह रही है. संभव है कि भारत धीरे-धीरे नेपाली गोरखाओं को लेना बंद कर दे. पहले गोरखा रेजिमेंट में 100 फ़ीसदी नेपाली गोरखा होते थे लेकिन अब 40 फ़ीसदी ही हैं. 60 फ़ीसदी भारत के होते हैं.''
कुल बहादुर केसी कहते हैं, ''अग्निपथ योजना हमारे त्याग, बलिदान और कड़ी मेहनत के ख़िलाफ़ है. पहले पूर्व सैनिक अपने बच्चों को भारतीय सेना में भेजते थे लेकिन अब चार साल के लिए कौन भेजेगा. अग्निपथ योजना हमारी प्रतिबद्धता को कमज़ोर करेगी. जो नेपाली गोरखा नौजवान भारतीय सेना में जाने की तैयारी कर रहे थे, वे काफ़ी निराश हैं. भारत भले अपने नागरिकों के लिए जो करना है करे लेकिन नेपाली गोरखाओं के साथ ऐसे करेगी तो इससे भारत के साथ हमारे गहरे संबंध और प्रतिबद्धता पर उलटा असर पड़ेगा.''
कुल बहादुर केसी नेपाल में संयुक्त भूतपूर्ण सैनिक कल्याणकारी महासंघ के महासचिव हैं. इस संगठन के ज़रिए वह भारत की सेना में रहे पूर्व सैनिकों से जुड़े हैं. कुल बहादुर कहते हैं कि भारतीय सेना से रिटायर हुए नेपाली गोरखाओं में ग़ुस्सा और नाराज़गी दोनों हैं. 
कुल बहादुर केसी और उनकी पत्नी चंद्रा कैसी
कुल बहादुर केसी कहते हैं, ''नेपाली गोरखाओं ने मोर्चे पर डटकर भारत के दुश्मनों का मुक़ाबला किया है. यहाँ हज़ारों की संख्या में ऐसी महिलाएं हैं, जिन्होंने भारत के लिए अपने पतियों को खोया है. अग्निपथ स्कीम शहीद के विधवाओं का सम्मान नहीं है.''
कुल बहादुर केसी के पड़ोस में ही भारतीय सेना में रहे नायक अमृत मल्ल का घर है. अमृत मल्ल करगिल युद्ध में 20 जुलाई, 2000 को जम्मू-कश्मीर के नौगाम में पाकिस्तानी चरमपंथियों से लड़ते हुए मारे गए थे. 
उन्होंने 13 हज़ार फुट की ऊंचाई पर अपनी जान की फ़िक्र किए बिना अपने कई साथियों की जान बचाई थी. अपने साथियों की जान बचाने की लड़ाई में ही उन्होंने अपनी जान की बाज़ी लगा दी थी. इसी बहादुरी के लिए राष्ट्रपति अब्दुल कलाम ने अमृत मल्ल को शौर्य चक्र से नवाज़ा था. 
अमृत मल्ल की पत्नी सीता मल्ल, सुमण मल्ल
अमृत मल्ल की पत्नी सीता मल्ल भी अग्निपथ से नाराज़ हैं. वह कहती हैं कि अग्निपथ नेपाली गोरखाओं के समर्पण और त्याग अपमान है. अमृत मल्ल की बेटी सुमण मल्ल कहती हैं भारत को सोचना चाहिए कि नेपाली गोरखाओं के त्याग से बड़ा कुछ भी नहीं हो सकता है. 
अमृत मल्ला के बेटे जीवन मल्ल भी 2018 में भारतीय सेना में भर्ती हो गए. जीवन की प्रेमिका बुटवल में अमृत मल्ल के घर पर ही रहती हैं. सुमण ने अपने भाई की प्रेमिका को चिढ़ाते हुए कहा कि इसने रन मैरिज किया है. जीवन मल्ल की प्रेमिका हँसते हुए कहती हैं- कम से कम मेरा बॉयफ्रेंड तो अग्निपथ में नहीं है.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ,  और  पर फ़ॉलो भी कर सकते हैं.)न
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, SUMIT SHARMA
सुबोध सिंह
दिल्ली से सटे ग्रेटर नोएडा के एक साधारण से घर में रहने वाली रजनी सिंह पिछले कुछ महीनों से बीमार हैं. एक ऑपरेशन के बाद चलने-फिरने में उन्हें काफ़ी परेशानी हो रही थी. इसके बावजूद 15 अगस्त को वो अपने घर से क़रीब सौ किलोमीटर दूर पुलिस के एक सम्मान समारोह में पहुंचीं. 
दीवार पर लगे अपने पति इंस्पेक्टर सुबोध कुमार सिंह की तस्वीर की ओर देखते हुए वो कहती हैं, "ये मेरा सम्मान थोड़े ही है, उनका है. इसके लिए जहां जाना पड़े, जैसे जाना पड़े मैं जाऊंगी." 
तीन दिसंबर 2018 को रजनी के पति इंस्पेक्टर सुबोध कुमार सिंह की बुलंदशहर में कथित तौर पर गौरक्षकों की भीड़ ने हत्या कर दी थी.  एक झटके में रजनी और उनके दोनों बच्चों की ज़िंदगी बदल गई.
इमेज स्रोत, Shahnawaz/BBC
सुबोध सिंह की पत्नी रजनी सिंह
उनका बड़ा बेटा एक प्राइवेट कंपनी में नौकरी कर रहा है. दूसरा बेटा क़ानून की पढ़ाई कर रहा है. अपनी ख़राब तबीयत के बावजूद लगभग हर तारीख़ पर कोर्ट पहुंचने वाली रजनी कहती हैं, "बच्चों को मैं किसी केस में नहीं घसीटती, उनकी पर्सनल लाइफ़ है, उनके करियर पर असर पड़ता है."
हालांकि वो ये भी मानती हैं कि उनकी तमाम कोशिशों के बावजूद उनके बच्चों को बहुत बुरे दौर से ग़ुज़रना पड़ा है. उनका बड़ा बेटा यूपीएससी की तैयारी करना चाहता था, परिवार की ज़िम्मेदारियों के कारण, उनका सपना अधूरा रह गया.  
समाप्त
सरकार ने नौकरी देने की पेशकश की जिसे परिवार ने ठुकरा दिया. रजनी कहती हैं, "हमारे परिवार ने सरकार से कहा था कि बेटे को उसकी क्वॉलिफ़िकेशन के हिसाब से पुलिस विभाग की जगह ओएसडी की नौकरी दें,. लेकिन उन्होंने ये मांग नहीं मानी, तो हमने नौकरी लेने से इनकार कर दिया. अगर वो अपने लायक नौकरी नहीं करेगा तो सफल नहीं हो पाएगा." 
बातचीत के दौरान रजनी का छोटा बेटा भी घर पर मौजूद था. हालांकि रजनी नहीं चाहतीं कि उनके बेटों का नाम इस केस से जुड़े इसलिए हमने उनसे बातचीत करना मुनासिब नहीं समझा. हालांकि अपनी मां की ग़ैर मौजूदगी में उन्होंने एक बात कही जो शायद इस कहानी का सार है, "जो भी किया है, मां ने किया है, वो इतनी हिम्मत के साथ नहीं लड़तीं, तो इस केस में इतना  कुछ नहीं हो पाता." 
पिछले तीन साल के संघर्ष के बारे में बात करते हुए रजनी कहती हैं, "अगर मैं शोक में डूबी रहूंगी, तो न ख़ुद आगे बढ़ पाऊंगी, न बच्चों को आगे बढ़ा पाऊंगी." 
"मेरा ऑपरेशन हुआ, इतना दर्द हुआ, लेकिन मुझे अब दर्द ही महसूस नहीं होता. डॉक्टर कहते हैं कि किस मिट्टी की बनी हो, आपके आखों में आंसू भी नहीं आते. इतना दर्द देख चुकी हूं कि अब क्या ही आंसू आएंगे." 
ये भी पढ़ें:-उदयपुर: पैग़ंबर का हवाला देकर दर्जी की हत्या की, वीडियो में पीएम मोदी को भी धमकी 
इमेज स्रोत, Shahnawaz/BBC
सुबोध सिंह से घर क बाहर लगी नेम प्लेट
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
घटना के मुख्य अभियुक्त योगेश राज को इलाहाबाद हाईकोर्ट ने सितंबर 2019 में ज़मानत दे दी थी. रजनी इसके ख़िलाफ़ सुप्रीम कोर्ट पहुंचीं. इसी साल मार्च  में उच्चतम न्यायालय ने इलाहाबाद हाईकोर्ट के फ़ैसले को पलटते हुए योगेश की ज़मानत अर्ज़ी ख़ारिज कर दी. 
इस मामले में पुलिस ने कुल 44 लोगों के ख़िलाफ़ चार्जशीट दायर की है और पांच लोगों पर हत्या की धाराएं लगाई गई हैं. इनमें से चार लोग अभी जेल में हैं, पांच लोगों की मौत हो गई है और बाक़ी बेल पर हैं. 
इसी साल मार्च में एक स्थानीय अदालत ने 36 अभियुक्तों के ख़िलाफ़ देशद्रोह का मुक़दमा चलाने की इजाज़त दे दी है.  
रजनी का कहना है कि उन्हें जेल में बंद अभियुक्तों के धमकी भरे फ़ोन आए. वो कहती हैं, "मुझे फ़ोन कर कहा जाता था कि तुम्हें देख लेंगे. मैं भी यहीं हूं जिसे देखना है, देख ले."  
रजनी ने इसकी शिकायत की जिसके बाद उनके परिवार को सुरक्षा दी गई है. वो कहती हैं, "डिपार्टमेंट से हमें सहयोग मिलता रहा है, उन्होंने एक कॉन्टेबल दिया है, जो हमेशा हमारी सुरक्षा में तैनात रहता है."  
इसके अलावा डिपार्टमेंट ने आर्थिक मदद भी की है.  
ये भी पढ़ें:-कन्हैयालाल की हत्या के बाद कैसे हुई अभियुक्तों की गिरफ़्तारी, पुलिस ने बताया
इमेज स्रोत, Shahnawaz/BBC
रजनी कहती हैं कि कई अभियुक्त इस मामले का इस्तेमाल अपनी राजनीति चमकाने के लिए कर रहे हैं.  
वारदात के बाद पुलिस जब अभियुक्तों की तलाश कर रही थी, तभी दो अभियुक्त योगेश और शिखर के ही वीडियो वायरल हुए जिसमें वो घटना को लेकर अपनी बात सामने रख रहे थे. 
योगेश राज बजरंग दल के सदस्य थे और शिखर बीजेपी के युवा मोर्चा से जुड़े थे. यही नहीं शिखर अग्रवाल को जब अगस्त 2019 में ज़मानत दी तो माला पहनाकर उनके स्वागत का वीडियो भी वायरल हुआ. 
स्याना में एक दुकान चलाने वाले शिखर अग्रवाल अब बीजेपी छोड़ निषाद पार्टी से जुड़ चुके हैं. स्याना हिंसा पर उन्होंने एक किताब लिख डाली है जिसमें वो ख़ुद को निर्दोष बताते हैं. 
वो कहते हैं कि उन पर लगे सभी आरोप ग़लत हैं. बीबीसी से बात करते हुए वो कहते हैं, "मैं उस समय बीजेपी के युवा मोर्चा का अध्यक्ष था, मुझे फ़ोन से सूचना मिली कि गौकशी की घटना हुई है और सभी हिंदू संगठनों का पहुंचना ज़रूरी है. मैं धर्म के नाते वहां गया था, मैंने वहां गाय के शव देखे, वहां कई लोग उपस्थित थे, हमने वहां मौजूद लोगों को समझाने की कोशिश की कि थाने में जाकर शिकायत दर्ज कराई जाए." 
शिखर का दावा है कि पुलिस अधिकारी रिपोर्ट लिखने के लिए तैयार नहीं थे, इसलिए वो थाने पहुंचे और शिकायत दर्ज कराने के बाद वो वहां से चले गए, हत्या के बारे में उन्हें पता नहीं है. 
वो कहते हैं, "मामला कोर्ट में है और हमें अपनी न्यायपालिका पर भरोसा है." 
ये भी पढ़ें:-रोहिंग्या और बांग्लादेशी लोगों के बीच पांच साल में क्या कुछ बदला?
इमेज स्रोत, UP Police
दोनों ही पक्ष पुलिस पर ठीक से काम नहीं करने की बात करते हैं. अग्रवाल का कहना है कि पहले पुलिस ने शिकायत दर्ज करने में आनाकानी की जिसके कारण भीड़ उग्र हुई. उनका आरोप है कि पुलिस ने बेकसूर लोगों पर मुक़दमा दर्ज किया है.  
वहीं, रजनी ने इसी साल मई में बुलंदशहर के तत्कालीन एसपी संतोष कुमार सिंह से मिल कर आरोप लगाया था कि शिखर अग्रवाल इंवेस्टिगेटिव अफ़सर के साथ मिलकर अपना नाम केस से हटाने की कोशिश में है. एसपी ने उन्हें आश्वासन दिया था कि मामले की निष्पक्ष जांच की जाएगी. 
हमने बुलंदशहर के एसएसपी श्लोक कुमार से इस केस में पुलिस की भूमिका के बारे में और बातचीत की. हालांकि उन्होंने कहा कि जवाब देने के लिए उन्हें और वक्त चाहिए क्योंकि उन्होंने हाल में ही पदभार संभाला है और इस केस की सारी जानकारियों से अवगत नहीं हैं.  
उनकी तरफ़ से कोई नई जानकारी दिए जाने पर इस रिपोर्ट को अपडेट कर दिया जाएगा.  
ये भी पढ़ें:-नूंह डीएसपी हत्या: यहां सालों से न अवैध खनन रुका है, ना मुठभेड़ - ग्राउंड रिपोर्ट
रजनी का मानना है कि वारदात को रोका जा सकता है. वो कहती हैं, "तीन दिन पहले से मेरे पति यहां के एसएसपी से बात कर रहे थे कि मेरे पास फ़ोर्स नहीं है, कोई घटना घटी तो मैं क्या करूंगा. मैंने ख़ुद ये सुना है इसलिए आपको बता रही हूं. उसके पास फ़ोर्स होती तो इतना नहीं होता." 
हालांकि रजनी सिस्टम से ज़्यादा समाज को दोषी मानती हैं. वो कहती हैं, "फे़लियर है इंसानियत का है. आपकी सोच ख़राब है तो उसे कोई दुरुस्त नहीं कर सकता, न सरकार, न पुलिस और न ही कोई और." 
"मैं सिस्टम और सरकार से बस इतना चाहती हूं कि वो वही करे जो सही है, मुझे किसी से भावनात्मक सपोर्ट नहीं चाहिए, मैं किसी से निवेदन नहीं कर रही. आप सिर्फ़ अपना फ़र्ज ईमानदारी से निभाते रहें, हम अपनी लड़ाई ख़ुद जीत जाएंगे." 
इमेज स्रोत, Shahnawaz/BBC
शिखर अग्रवाल खुद को निर्दोष बताते हैं
घटना के तीन क़रीब साल बीत जाने के बावजूद फ़ैसला आने में अभी काफ़ी वक्त लग सकता है. रजनी के मुताबिक़, कोर्ट में गवाहों के बयान रिकॉर्ड किए जा रहे हैं, लेकिन कुल गवाहों की बड़ी संख्या के कारण अभी कार्रवाई पूरी होने में काफ़ी समय लग सकता है. 
वो कहते हैं, "कोविड के कारण पहले ही काफ़ी देर हो चुकी है, लेकिन हम लगातार लड़ रहे हैं और जब तक ज़रूरत पड़ेगी लड़ते रहेंगे." 
ये भी पढ़ें:-हरियाणा में डीएसपी की डंपर से कुचलकर हत्या, क्या बता रहे हैं गाँव के लोग
इमेज स्रोत, SUMIT SHARMA
कथित तौर पर गाय का कंकाल मिलने के बाद कई गांव वाले बहुत ग़ुस्से में थे और उन्होंने फ़ैसला किया कि वो इसे लेकर थाने जाएंगे और पुलिस से फ़ौरन कार्रवाई की मांग करेंगे.  
पुलिस मुख्यालय से फ़ौरन ही अतिरिक्त पुलिस बल भेजने का आदेश दिया गया. पुलिस इंस्पेक्टर सुबोध सिंह घटना स्थल से तीन किलोमीटर दूर थे. जैसे ही उन्हें ख़बर मिली वो अपनी गाड़ी में बैठे और ड्राइवर राम आसरे को आदेश दिया कि 'गाड़ी जितनी तेज़ भगा सकते हो भगाओ.' 
11 बजे तक वह घटनास्थल पर पहुंच गए और ग़ुस्से से भरी भारी भीड़ के बीच चले गए. जैसे-जैसे भीड़ का आकार बढ़ा और वह आक्रामक हुई और अधिकारी भी मौक़े पर पहुंच गए. 
दोनों पक्षों का संयम टूट रहा था और इसी नाज़ुक समय में पुलिस ने बल प्रयोग करने का फ़ैसला ले लिया. 
घटना के बाद बीबीसी संवाददाता नितिन श्रीवास्तव को प्रत्यक्षदर्शियों ने बताया था कि 'दोपहर होते-होते सुबोध सिंह समेत अधिकतर अधिकारी आड़ लेने के लिए सुरक्षित जगह तलाश रहे थे. अब तक इलाक़े में चल रही कथित गोहत्या को बंद करने की मांग कर रही हिंसक भीड़ के आगे पुलिसकर्मियों की संख्या बहुत कम रह गई थी.' 
इमेज स्रोत, Yogesh Kumar Singh
कुछ वरिष्ठ अधिकारियों ने ख़ुद को पुलिस स्टेशन के छोटे से गंदे से कमरे में बंद कर लिया था. उधर सुबोध कुमार सिंह हमलावरों की ओर से फेंकी गई ईंट लगने से ज़ख़्मी हो चुके थे. 
एक अन्य सरकारी कर्मचारी के साथ खड़े पुलिस अधिकारियों के ड्राइवर राम आसरे ने घटना के बाद बीबीसी से बातचीत करते हुए कहा था, "हम बचने के लिए सरकारी गाड़ी की ओर दौड़े. साहब को ईंट से चोट लगी थी और वह दीवार के पास बेहोश पड़े थे. मैंने उन्हें गाड़ी की पिछली सीट पर बिठाया और जीप को खेतों की ओर घुमाया." 
उनका दावा है कि भीड़ ने उनका पीछा किया और पुलिस स्टेशन से लगभग 50 मीटर दूर खेतों में फिर से हमला कर दिया. 
राम आसरे ने पुलिस को बताया, "खेत को हाल ही में जोता गया था ऐसे में गाड़ी के अगले पहिये फंस गए और हमारे पास गाड़ी से निकलकर भागने के अलावा और कोई रास्ता नहीं बचा था." 
बाद में वायरल हुए एक वीडियो में नज़र आया कि पुलिस अफ़सर अपनी सरकारी गाड़ी से बाहर की ओर लटके हुए हैं और उनके शरीर में कोई हरकत नज़र नहीं आ रही. 
वीडियो में नाराज़ लोगों को यह जांचते हुए देखा जा सकता है कि वह "ज़िंदा हैं या मर चुके हैं." पीछे से गोलियां चलने की आवाज़ भी सुनाई दे रही है. 
पुलिस के मुताबिक़, जब सुबोध सिंह को नज़दीकी अस्पताल ले जाया गया तो डॉक्टरों ने बताया कि वह अस्पताल लाए जाने से पहले से ही दम तोड़ चुके थे. पोस्टमॉर्टम रिपोर्ट बताती है कि सुबोध कुमार सिंह की बायीं भौंह के ठीक ऊपर गोली के ज़ख़्म थे. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
मैं ये लिखने में थोड़ा सा शर्मसार महसूस कर रही हूं कि क्रिकेट फ़ैन होते हुए भी बतौर दर्शक मैंने पहला महिला क्रिकेट मैच 2016 में देखा. टीवी पर तो महिला क्रिकेट के बहुतेरे मैच देखे हैं लेकिन ग्राउंड पर जाकर महिला क्रिकेट मैच देखने का ये पहला मौका था.
मुक़ाबला था भारत और पाकिस्तान के बीच. कांटे की टक्कर चल रही थी. हारते-हारते मैच में अचानक भारत का पलड़ा भारी हो गया. वजह पांच फ़ीट 11 इंच की झूलन गोस्वामी की गेंदबाज़ी और मिताली राज का कैच.
ख़ैर ऐन वक़्त पर बारिश हो गई और डकवर्थ लुईस से पाकिस्तान ने मैच जीत लिया. तमाम दर्शकों की तरह बारिश में भी भीग चुकी थी.
दिल्ली की उस भीड़ में कुछ पाकिस्तानी फ़ैन भी थे. पता नहीं मैं उनके पास गई या वो पहले मेरे पास आए और बोले कि पाकिस्तानी टीम और हमारी कैप्टन सना मीर ने मैच जीत लिया पर आपकी झूलन ने तो भारत को बस जितवा ही दिया था अगर बारिश न आती.
ये बात 2016 की है और 2022 में भी भारत की महिला क्रिकेटर झूलन का जलवा दुनिया भर में यूं ही बरकरार है.
समाप्त
ज़रा कल्पना कीजिए, बंगाल के इस छोटे से गांव की जिसका नाम चकदा है. ये नाम भी शायद आपने पहले न सुना हो. कोई 25-30 साल पहले का दृश्य है.
गांव में अपने घर के आंगन में सब लड़के क्रिकेट खेल रहे हैं, जैसे अक्सर गांव-मोहल्लों में होता है. और छोटी सी झूलन उन लड़कों की बॉल गर्ल है जिसका काम सिर्फ़ बाहर गई गेंद को उठाकर लाना है और भाइयों को देना है.
ये भी पढ़ें:इलावेनिल वलारिवन: दुनिया की नंबर 1 शूटर जिन्हें शूटिंग में मिलती हैं शांति
इमेज स्रोत, Hannah Peters/Getty Images
झूलन गोस्वामी
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
लेकिन उस लड़की ने हार नहीं मानी और अकेले प्रैक्टिस करती रहीं. लड़कों के गैंग में इज़्ज़त पाने के लिए ऑल राउंडर बनने की पुरज़ोर कोशिश में लग गई. यही लड़की आगे चलकर क्रिकेट की धुरंधर दुनिया के सर्वश्रेष्ठ गेंदबाज़ों में से एक झूलन गोस्वामी बनी.
भारत के चकदा से कोई 2,000 किलोमीटर दूर पाकिस्तान में रावलपिंडी और गुजरांवाला की गलियों में क्रिकेट खेलती थीं सना. लड़कियों की तो कोई टीम होती नहीं थी, तो वो लड़कों के टोलों में ही खेला करतीं. जैसे झूलन को बस बॉल उठाने का काम मिला हुआ था.
वैसे ही सना को गली के लड़कों ने बस फ़ील्डिंग का काम दे दिया - कि कोने में खड़े रहो और फ़ील्डिंग करो. चूंकि सना का भाई टीम में होता था तो गली क्रिकेट में आख़िरी ओवर सना को मिल जाता.
सना बताती हैं, "मैंने गलियों में खेलकर ही क्रिकेट सीखा. हम शाम को टेपबॉल से क्रिकेट खेलते थे. वहां बस एक स्ट्रीट लैंप होता था. शाम को स्पिन ही खेलते थे क्योंकि एक लैंप की रोशनी में फास्ट बॉल तो नज़र ही नहीं आती थी. यूं तो लड़के मुझसे बस फील्डिंग करवाते लेकिन मेरा बड़ा भाई मुझसे अकसर आख़िरी ओवर डलवा देता था. लड़कों के साथ ही खेलते और महिला क्रिकेट मैच तो कभी देखे ही नहीं थे."
पूर्व पाकिस्तानी कप्तान
आईसीसी नंबर वन, वनडे- 2018
अंतरराष्ट्रीय मैच- 226 
यही सना आगे चलकर दुनिया की बेहतरीन गेंदबाज़ और पाकिस्तानी टीम की कप्तान बनीं.
ये कोरी कल्पना या सुने सुनाए किस्से नहीं है बल्कि सना मीर और झूलन गोस्वामी की आपबीती है जो उन्होंने बीबीसी हिंदी और उर्दू के साझा पॉडकास्ट 'बात सरहद पार' के दौरान बताई. एक दूसरे से ज़िंदगी और क्रिकेट के सफ़र पर बातें करते हुए उन्होंने कई लम्हों को दोबारा जिया.
इमेज स्रोत, Matthew Lewis-ICC/ICC via Getty Images
सना मीर
भारत और पाकिस्तान को आज़ाद हुए 75 साल हो चुके हैं- इस दौरान कई लकीरें खिंच गईं, बंटवारे हो गए लेकिन कुछ चीज़ों को तकसीम नहीं किया जा सकता है, जिसमें एक है दोनों मुल्क़ों में क्रिकेट को लेकर जुनून.
ये महिला खिलाड़ी औरतों के जूझारुपन, हौसले, हिम्मत, दरियादिली और मोहब्बत का भी प्रतीक हैं, ख़ासकर भारत और पाकिस्तान जैसे देशों में जहां आज भी पुरुष और औरतें एक पायदान पर नहीं हैं.
ख़ैर बात क्रिकेट की छिड़ी है तो झूलन, सना और उनके सफ़र पर लौटते हैं जो जुदा होते हुए भी एक सा है. क्रिकेट के मैदान पर ये दोनों एक दूसरे की प्रतिद्वंद्वी रहीं लेकिन मैदान के बाहर दोस्त, साथी और एक दूसरे के लिए प्रेरणा का कारण भी.
आईसीसी प्लेयर ऑफ़ द ईयर- 2007
आईसीसी नंबर वन, वनडे- 2016
अंतरराष्ट्रीय विकेट - 350 से ज़्यादा विकेट
महिला क्रिकेट में सबसे ज़्यादा विकेट
2002 से भारतीय क्रिकेट टीम का हिस्सा रहीं झूलन गोस्वामी की गिनती दुनिया की सबसे तेज़ महिला गेंदबाज़ों में होती है. 2007 में झूलन को आईसीसी वूमन प्लेयर ऑफ़ द ईयर का अवॉर्ड मिला. उससे दो साल पहले यानी 2005 में ही सना ने पाकिस्तान के लिए खेलना शुरू किया था.
साल बीतते गए और दोनों खिलाड़ी अपने हुनर को निखारती रहीं. 2016 में आईसीसी ने जब वनडे रैंकिंग निकाली तो झूलन दुनिया फ़तह करते हुए नंबर-1 गेंदबाज़ घोषित हुईं. बीबीसी पॉडकास्ट में सना बताती हैं कि जब झूलन गोस्वामी वर्ल्ड रैंकिंग में नंबर-1 हुईं तो उन्हें पहली बार लगा कि एशिया से उनकी जैसी गेंदबाज़ भी ऐसा कर सकती हैं.
इमेज स्रोत, Michael Steele/Getty Images
झूलन गोस्वामी के साथ सना मीर
भारत की झूलन को देख एक सपना पाकिस्तान की सना के मन में समा गया. आख़िर वो दिन आया जब 2018 में वो पाकिस्तान की पहली महिला क्रिकेटर बनीं जो आईसीसी रैकिंग में नंबर वन गेंदबाज़ घोषित हुईं, जैसे कभी झूलन बनी थीं. बिल्कुल तू चल मैं आई की तर्ज पर.
क्रिकेट मैदान पर एक दूसरे को आउट करने का एक भी मौका न चूकने वाली दो परस्पर विरोधी खिलाड़ी, पर मैदान के बाहर एक दूसरे के लिए ग़ज़ब की कद्र और तारीफ़.
भारत पाकिस्तान- क्रिकेट की यादें और क़िस्से- छठा एपिसोड - बात सरहद पार
यूँ तो सना मीर, झूलन गोस्वामी की तारीफ़ें करती नहीं थकतीं लेकिन बातों-बातों में बीबीसी पॉडकास्ट में सना ने बताया कि कैसे पांच फ़ीट 11 इंच की झूलन की गेंदों का सामना करने में उनको पसीने आ जाते थे.
"आप कहती हैं कि आपकी डीसेंट हाइट है. ये अंडरस्टेटमेंट है. आपकी फ़ेंकी गेंद पर नज़र डालने के लिए हमारा सिर हिल जाता था. आपके ख़िलाफ़ बैटिंग करना कितना मुश्किल था हमें पता है", सना हँसते हुए बताती हैं.
इत्तेफ़ाक से दोनों 1992 के वर्ल्ड कप से ऐसी मुतासिर हुई कि ख़ुद क्रिकेटर बन गईं..
बंगाल के मेरे गाँव में ख़ास खेल का माहौल नहीं था. शुरुआती दिनों में मैं फ़ुटबॉल को लेकर पागल थी. लेकिन 1992 वर्ल्ड कप का बहुत असर रहा मेरे करियर पर. उस वक़्त सचिन सर जब ग्राउंड पर उतरते थे, सचिन की जो लहर आई, हम सब उसमें बह गए. उस वक़्त एक विज्ञापन आया था कि ईट क्रिकेट, स्लीप क्रिकेट, ड्रीम क्रिकेट. उस लाइन ने मुझे बहुत प्रभावित किया. और मैं क्रिकेट में आ गई."
- झूलन गोस्वामी, भारतीय क्रिकेटर
झूलन तब कोई दस बरस की थीं. संयोग देखिए कि इसी वक़्त पाकिस्तान में छह साल की सना भी टीवी पर 1992 का वर्ल्ड कप देख रही थीं.
उस दिन को याद करते हुए सना बीबीसी पॉडकास्ट में बताती हैं, "पाकिस्तान ने 1992 का वर्ल्ड कप जीता तो घर पर सब नाचने कूदने लगे. मुझे तब ज़्यादा तो समझ में नहीं आया पर मैं भी उनके साथ शामिल हो गई. जब बाहर निकले तो देखा कि गलियों, सड़कों पर जश्न ही जश्न है. बस क्रिकेट से जुड़ाव यहीं से शुरू हुआ."
दोनों खिलाड़ियों की ज़िंदगियों और करियर के तार कितने जुड़े हुए से रहे- सरहद पार दोनों एक ही समय पर एक नायाब सफ़र के लिए तैयार हो रही थीं.
इमेज स्रोत, Hannah Peters/Getty Images
हालांकि ऐसा नहीं है कि मैच खेलते वक़्त भारत और पाकिस्तान की महिला टीमों के बीच टक्कर कोई कम हो जाती है. बल्कि सना बताती हैं, "जब भी भारत के ख़िलाफ़ खेली तो मैंने पाया कि दोनों ओर खिलाड़ियों के बीच इंटेन्सिटी किसी अलग ही स्तर की थी. मुझे याद है कि इंडिया के साथ मैच था. बहुत जोश था कि इंडिया को हराना है लेकिन हम वो मैच हार गए. मेरी दुआ थी कि मेरी पहली विकेट मिताली राज जैसी बेहतरीन गेंदबाज़ की हो. जब मैंने मिताली को आउट किया तो मुझे यक़ीन नहीं हो रहा था. दोनों देशों के बीच क्रिकेट को लेकर पुरानी हिस्ट्री रही है. लेकिन ये सब ग्राउंट तक ही सीमित होता था. ग्राउंड के बाहर नहीं."
इस बात का सुबूत तो इसी साल हुए महिला वर्ल्ड कप में ही देखने को मिला जब भारत और पाकिस्तान के बीच मैच के बाद कुछ तस्वीरें सोशल मीडिया पर वायरल हो गई थीं. पाकिस्तानी टीम की कप्तान बिस्माह मारूफ़ की बेटी के साथ भारतीय खिलाड़ियों की तस्वीरें हर जगह थीं.
झूलन कहती हैं, "हालत ये थी कि क्रिकेट मैच के पहले तो हम एक दूसरे से बात भी नहीं कर रहे थे. लेकिन जैसे ही मैच ख़त्म हुआ तो भारतीय टीम की की लड़कियां बिस्माह की बेटी साथ खेलने लग गई. बिस्माह की बेटी ज़्यादातर टाइम इंडियन कैम्प में ही थी. भारत की एकता बिष्ट तो पूरा टाइम बच्ची के साथ ही थीं. मैंने एकता से कहा कि मैं बिसमाह को बोल देती हूं कि अपना बच्चा दे दो और तुम जुगाड़ कर लो दूसरा. बच्ची एकता ले कर जाएगी. ये दोस्ती अलग है जो दूसरी किसी टीम के साथ नहीं हो सकती."
मैंने पाकिस्तान की गलियों में खेलकर ही क्रिकेट सीखा. हम शाम को टेपबॉल से क्रिकेट खेलते थे. वहाँ बस एक स्ट्रीट लैंप होता था. शाम को स्पिन ही खेलते थे क्योंकि एक लैंप की रोशनी में फास्ट बॉल तो नज़र ही नहीं आती थी. लड़कियों की टीम होती नहीं थी, गली की लड़के मुझसे अपनी टीम में बस फील्डिंग करवाने का काम करते थे लेकिन मेरा बड़ा भाई मुझसे अकसर आख़िरी ओवर डलवा देता था. इसी बहाने मुझे खेलने का मौका मिल जाता. महिला क्रिकेट मैच तो कभी देखे ही नहीं थे मैंने.
- सना मीर, पाकिस्तानी क्रिकेटर
एक पाकिस्तानी महिला क्रिकेटर की नन्ही बच्ची के साथ भारतीय महिला क्रिकेटरों की वो तस्वीर कितना कुछ बयां कर गई थी- दोस्ती, खेल भावना, खिलंदड़पन, मासूमियत, मोहब्बत, डटे रहने का जज़्बा और सबसे बढ़कर उम्मीद. उम्मीद कि आने वाला कल और भी बेहतर होगा.
बेहतर इसलिए क्योंकि जैसे कि सना और झूलन दोनों ने पॉडकास्ट में कहा, आज भी बहुत सी लड़कियाँ छोटे कस्बों, गलियों से होते हुए, कई मुश्किलों को झेलते हुए एक खिलाड़ी होने का सफ़र तय कर पाती हैं. झूलन और सना मीर दोनों ने अपने अपने देश में जब क्रिकेट खेलना शुरू किया तो महिला क्रिकेट की कोई पूछ नहीं थी.
इन महिला खिलाड़ियों की उपल्बधि ये नहीं है कि इन्होंने रिकॉर्ड बनाए और नंबर वन बनीं बल्कि उससे भी बड़ा हासिल ये है कि ऐसे माहौल में इन्होंने महिला क्रिकेट को एक मकाम दिलाया जब महिला क्रिकेट के लिए न पैसे थे, न सुविधाएँ, न मार्केटिंग, न दर्शक और न कोई कवरेज.
आपस की बातचीत में दोनों खिलाड़ियों ने इन तमाम अड़चनों का ज़िक्र किया है. झूलन कहती हैं कि हालात पहले से बहुत बेहतर हुए हैं. सरकारें आगे आई हैं, लेकिन आज भी महिला क्रिकेट उस प्लेटफ़ॉर्म पर नहीं पहुंचा है जहां उसे होना चाहिए.
वहीं सना अपनी बात कुछ यूं रखती हैं, "पाकिस्तान में इतनी तरक्की ज़रूर हुई है कि अब लोगों को पता है कि लड़कियां भी क्रिकेट खेलती हैं. पहले तो लोगों को पता भी नहीं होता था कि महिला क्रिकेट टीम कोई मैच खेलकर आई है. मैच होते भी थे तो बहुत अरसे के बाद. अभी पाकिस्तान में देखिए कि स्कूल क्रिकेट बहुत कम है. अगर घरेलू स्तर पर लड़कियों के लिए मौके नहीं होंगे तो हम अंतरराष्ट्रीय स्तर पर पिछड़ जाएंगे. महिला क्रिकेट की मार्केंटिंग आप तभी कर सकते हैं जब आपको अपने प्रोडक्ट पर भरोसा हो. मार्केटिंग करने वालों को इस सोच से पार पाना है कि लड़कियां वो हासिल नहीं कर सकती हैं जो लड़के कर सकते हैं. हम तो इसी सोच से जूझते रहे हैं कि लड़कियों पर पैसा क्यों लगाएं."
लेकिन झूलन और सना जैसी खिलाड़ी मिसाल हैं कि कोई आप पर कोई भरोसा करें न करें, अगर आपको ख़ुद की काबिलियत और मेहनत पर यक़ीन है तो क्रिकेट क्या, ज़िंदगी का हर मैदान फ़तह किया जा सकता है.
इमेज स्रोत,  Christopher Lee-ICC/ICC via Getty Images
वो झूलन जो बचपन में क्रिकेट खेलते लड़कों की सिर्फ़ बॉल गर्ल थी, चकदा गाँव की वही झूलन अब लोगों की हीरो हैं जिसकी कहानी दुनिया फ़िल्मी पर्दे पर भी देखेगी. नाम वही- चकदा एक्सप्रेस. कुछ ऐसा ही दर्जा पाकिस्तान में सना मीर का है जो अब पाकिस्तान की चंद महिला कमेंटेटर में शुमार हो चुकी हैं.
और ये लिखते-लिखते मुझे बार-बार दिल्ली के फिरोज़शाह कोटला का वो भींगा मैदान और भारत-पाक मैच याद आ रहा है जिसका ज़िक्र शुरू में किया था. और याद आ रहा है वो पाकिस्तानी फ़ैन जिसने कहा था कि आपकी झूलन ने तो लगभग भारत को जीता ही दिया था.
और ये लेख लिखते-लिखते उस पाकिस्तानी फ़ैन के साथ वो तस्वीर भी ढूंढ ही निकाली जो लैपटॉप की किसी ड्राइव में दबी पड़ी थी.
पाकिस्तानी फैन के साथ भारतीय भाषाओं की टीवी संपादक वंदना
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Bihar AGriculture university sabour
फ़िल्म अभिनेत्री करीना कपूर से साल 2011 में एक बुक लॉच के दौरान फिट सेहत का राज़ पूछा गया. 
जवाब में उन्होंने कहा, " तीन साल पहले तक मुझे साबूदाना गर्ल के नाम से जाना जाता था. इस टैग से परेशान होकर मैंने रूजुता दिवेकर ( करीना कपूर की डायटीशियन) से इसे बदलने के लिए कहा. और नतीजा आपके सामने है. अब मैं बन गई हूं मखाना गर्ल." 
11 साल पहले मखाना खाने के फ़ायदे का कुछ इस तरह से गुणगान किया था फ़िल्म स्टार करीना कपूर ने. स्नैक के तौर पर मखाना को प्रसिद्धी कहां और कब मिली इसकी भले ही कोई तय तारीख ना हो - लेकिन फ़िल्मी सितारे से लेकर आम जनता में आज इस स्नैक के कई फैन आपको ज़रूर मिल जाएंगे. 
करीना कपूर ने अपने मखाना प्रेम के बारे में आगे बताया, "हर शाम फ़िल्म सेट पर मेरे स्पॉट बॉय प्रकाश मेरे लिए एक कटोरी मखाना लेकर आते थे. 
शाहरुख खान उस कटोरे को देख कर अकसर आश्चर्य से पूछते थे - क्या है ये? मैंने उनसे ट्राई करने को कहा. उन्होंने चखा और उन्हें भी मखाने से प्यार हो गया. फ़िल्म इंडस्ट्री में हर कोई जानता है कि मैं मखाना गर्ल हूं." 
समाप्त
पिछले कुछ सालों में मखाना अब भारत के हर राज्य में लोगों के घरों का अभिन्न अंग बन गया है. 
पान की दुकान में लटके चिप्स जैसे मखाना स्नैक्स के पैकेट से लेकर मखाना खीर और मखाना फ्लैक्स - कई तरह की ब्रांडिंग से इसे बेचा और ख़रीदा जा रहा है. 
इसकी इसी प्रसिद्धि के बाद अब भारत सरकार भी जागी है. 
मिथिलांचल मखाना को जीआई टैग मिल गया है. 'जियोग्राफ़िकल इंडिकेशंस टैग' खास उत्पाद के क्षेत्र, उसके इतिहास और गुण के आधार पर मिलता है, जिसके लिए कोई व्यक्ति, संस्था या सरकार आवेदन कर सकता है.
इस फैसले के बारे में जानकारी देते हुए वाणिज्य एवं उद्योग मंत्री पीयूष गोयल ने ट्विटर पर लिखा, "जीआई टैग मिलने से अब मखाना की खेती करने वाले किसानों को लाभ मिलेगा और कमाना और आसान होगा. त्योहारी सीज़न में बिहार के बाहर वाले लोग भी इस शुभ सामग्री का प्रयोग कर पाएंगे." 
आज की कहानी भारत में मिलने वाले मखाने के खज़ाने की.
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
दुनिया का 85-90 फ़ीसदी मखाना भारत में होता है. भारत का 90 फ़ीसदी मखाना बिहार में होता है. 
बिहार के  मधुबनी, दरभंगा, सुपौल, सीतामढ़ी, अररिया, कटिहार, पूर्णिया, किशनगंज मखाने की खेती के लिए विख्यात हैं. मिथिलांचल, कदम कदम पर पोखर ( तालाब), मछली और मखाना के लिए दुनिया में जाना जाता है. 
इस वजह से ये ख़बर बिहार के मखाना किसानों के लिए काफ़ी सुखद है. 
भारत से मखाना जिन देशों में निर्यात किया जाता है, उसमें अमेरिका, ब्रिटेन और कनाडा सबसे आगे है. भारत से सालाना 100 टन मखाना ही निर्यात किया जाता है. सुनने में आपको ये मात्रा काफी कम लग रही होगी, लेकिन मखाना बहुत हल्का  होता है इसलिए संख्या कम भारी नहीं है.
भारत में हर साल 50-60 हज़ार टन मखाने के बीज की पैदावार होती है, जिससे 20-25 हज़ार टन मखाने का लावा निकलता है.  
मखाना प्राकृतिक, शुद्ध आहार माना जाता है, जो व्रत में और ऐसे भी (बिना व्रत वाले दिन भी) हेल्दी स्नैक्स की तरह भारत के घरों में इस्तेमाल किया जाता है. 
सेहत के लिए फायदेमंद होने की वजह से इसका व्यापार साल दर साल दुनिया में बढ़ता ही जा रहा है. 
ये भी पढ़ें : धरती पर खाने की सबसे शुद्ध चीज़ क्या है?
इमेज स्रोत, Getty Images
100 ग्राम मखाने से 350 किलो कैलोरी एनर्जी मिलती है. इसमें फैट यानी वसा नाम मात्र का होता है, 70-80 ग्राम कार्बोहाइड्रेट. 9.7 ग्राम प्रोटीन होता है जो शरीर के लिए काफी फायदेमंद है, 7.6 ग्राम फाइबर, 60 मिलीग्राम कैल्शियम और 40- 50 मिलीग्राम पोटेशियम मिलता है, फास्फोरस 53 मिलीग्राम. 
मशहूर न्यूट्रिशनिस्ट डॉक्टर शिखा शर्मा बीबीसी से बातचीत में कहती है, "मखाने में शरीर के लिए ज़रूरी मिनरल मिलते हैं - कैल्शियम, मैग्नीशियम और फास्फोरस ज़्यादा है. लेकिन ऐसा नहीं की ज़्यादा मिनरल की ज़रूरत हो तो ज़्यादा मात्रा में सेवन कर ले. ज़्यादा मखाना खाने से कब्ज़ की समस्या हो सकती है. मखाना में जो फाइबर है वो पेट को स्वस्थ रखने में ज़्यादा मददगार नहीं होता." 
इस वजह से डॉक्टर शिखा कहती है, "दिन में 50 ग्राम से ज़्यादा मखाना नहीं खाना चाहिए. उसे सूखा नहीं खाना चाहिए. ये आंतों को ड्राई करने का काम करता है. इस वजह से फ्रूट जूस, घी के साथ भूनकर, एलोवेरा जूस या दूध के साथ ही बच्चों को दें या खुद भी सेवन करें. वजह कम करना हो, या फिर अगर आप डायबिटीज से परेशान हैं या फिर पॉलिसिस्टिक ओवरी के मरीज़ हों - इन सब मामले में डॉक्टर मरीज़ को मखाना खाने की सलाह देते हैं. गर्भवती महिलाओं के लिए भी सीमित मात्रा में ये स्वास्थ्यवर्धक साबित होते हैं."
इमेज स्रोत, Bihar Agriculture University Sabour
मखाना की खेती
भारत में मखाने के लिए इकलौता रिसर्च सेंटर बिहार के दरभंगा शहर में ही है. वहां के प्रधान वैज्ञानिक और हेड डॉक्टर इंदु शेखर सिंह ने बीबीसी से बातचीत में इसकी खेती के बारे में विस्तार से बताया. 
उनके मुताबिक़, "मखाना की खेती स्थिर जल जमाव वाले क्षेत्र में ज़्यादातर की जाती है. बशर्ते वहां बालू वाली मिट्टी ना हो. ज़रूरी है कि जल जमाव वाली जगह पर कीचड़ भी हो. 3-4 फीट गहराई हो तो ज़्यादा अच्छा होता है. 
पानी का pH ( अम्लता) न्यूट्रल हो तो ज़्यादा बेहतर है. आम तौर पर ये 6.5 से 7.5 के बीच होना मखाना के लिए अच्छा माना जाता है. खेती वाले मौसम में बहुत गर्मी या बहुत अधिक ठंड नहीं पड़नी चाहिए.  
हालांकि मखाना खेतों में भी उगाया जाता है. धान के खेत की मेड़ की ऊंचाई अगर 2 से 2.5 फीट कर दी जाए और  उसमें 1.5  पानी भर दें, तो खेतों में भी मखाना उगाया जा सकता है. 
उत्पादकता की बात करें तो तालाब के मुकाबले खेतों में ज्यादा है. तालाब में प्रति हेक्टेयर 20-25 कुंतल मखाना की पैदावार होती है जबकि खेतों में 30-35  कुंतल होता है. लेकिन दोनों में चुनौतियां भी अलग तरह की है. 
तालाब में मखाना काफ़ी नीचे दबा होता है तो निकालने में दो-तिहाई बीज उसी के भीतर रह जाते है. ऐसे में अलग सीजन में बीज का ख़र्चा बच जाता है. खेतों में कम पानी में मखाना उगाने में घास की समस्या बहुत होती है. तालाब में उस समस्या से बहुत हद तक किसानों को निजात मिल जाता है." 
ये भी पढ़ें : भारतीय खाने की विदेश में क्यों मचने लगी है धूम
इमेज स्रोत, Bihar Agriculture University Sabour
मखाने का वैसे तो सीज़न फरवरी से जुलाई माना जाता है. बहुत से लोग सोचते हैं कि कमल से मखाने का कोई लेना देना है. पर ऐसा नहीं है. दोनों पानी और कीचड़ में होते हैं इसके अलावा विशेष समानता दोनों के बीच नहीं है.
लेकिन नवंबर के महीने में नर्सरी बना कर बीज का छिड़काव कर दिया जाता है. एक हेक्टेयर में अगर खेती करनी है तो 20 किलोग्राम बीज की ज़रूरत पड़ती है. 
फिर नर्सरी में पौधा फरवरी के दूसरे सप्ताह में तैयार हो जाता है. उसके बाद इसे जल जमाव वाले खेत में ट्रांसफर किया जाता है. खेतों में जुलाई तक ये पूरा तैयार हो जाता है. 
जुलाई के बाद इसके फसल कटाई का सीजन होता है. पहले फल बनता है. एक फल में औसतन 50-60 बीज हो सकते हैं. 
जिसके बाद प्रोसेसिंग का काम शुरू होता है. आम तौर पर मछुआरे ही इसकी फसल कटाई का काम करते हैं. लेकिन इसकी खेती में कई दिक़्क़तें भी हैं. 
ये भी पढ़ें : वो व्यंजन जिसे क़ानून का संरक्षण मिला हुआ है
इमेज स्रोत, Bihar Agriculture University Sabour
मखाने की खेती में आज भी लोगों की मेहनत ज़्यादा लगती है और मशीन की कम. 
मखाने की खेती में बांस लकड़ी से बने उपकरणों का प्रयोग होता है, जिन्हें गांज, करा, खैंची, चलनी, अफरा एवं थापी कहा जाता है. 
मणिपुर जैसे राज्य में फल फटने के बाद कीचड़ में ही मखाने के बीज ना फैल जाएं इससे पहले ही उन्हें काट कर बाहर निकाल लिया जाता है. 
फल से फट कर बीज मिट्टी में 10-15 सेंटीमीटर नीचे सेटल हो जाता है - तब मछुआरे इसे निकालते हैं. सुबह से लेकर दोपहर के 1.30- 2 बजे तक उन्हें पानी में रहना पड़ता है. उसके बाद पानी गर्म हो जाता है.
बांस की बनी टोकरी का इस्तेमाल कर इन्हें पानी से निकाला जाता है. इस टोकरी को गांज कहते हैं. इससे मिट्टी से बीजों को छांटने में मदद मिलती है. 
फिर एल्युमिनियम के बर्तन में उन्हें जमा किया जाता है. बाद में पैरों से मसल कर बाक़ी की गंदगी निकाली जाती है.  फिर पानी में उन्हें धोया जाता है. उसके बाद दो- तीन दिन धूप में सुखाया जाता है. फिर शुरू होता है प्रोसेसिंग का काम. 
ये भी पढ़ें : इनमें से कौन सी तस्वीर आपके किचन से मेल खाती है!
इमेज स्रोत, Bihar Agriculture University Sabour
मखाना निकालने के लिए गांज का इस्तेमाल
इन सब कामों के लिए आधुनिक उपकरणों की गैरमौजूदगी ही मखाना किसानों की सबसे बड़ी समस्या है. इसकी खेती का लिए वैज्ञानिक तरीका आज भी नहीं है. 
कीचड़ में मखाने के बीज निकालने की प्रक्रिया के लिए मछुआरों पर ही निर्भर रहना पड़ता है, जिनकी संख्या बहुत कम है और उतने ही कम लोगों को इसके तकनीक के बारे में पता भी है. 
दरभंगा मखाना रिसर्च सेंटर के हेड डॉक्टर इंदु शेखर कहते हैं, "पूर्णिया के कृषि कॉलेज में इसे पानी से निकालने के लिए तकनीक विकसित करने का काम चल रहा है. लेकिन उसमें थोड़ा वक़्त और लगेगा." 
मखाने के फल से पके बीज निकालने के बाद उसकी रोस्टिंग की जाती है उसके लिए भी मशीनें उपलब्ध नहीं है. लोहे की कढ़ाई में ही इसे किया जाता है. उसके बाद लावा बनाया जाता है. 
हांलाकि प्रसंस्करण के लिए आधुनिक मशीनों को बनाने का काम लुधियाना के ICAR इंस्टीट्यूट में चल रहा है. 
चूंकि मखाना के बीज अलग अलग साइज़ के होते हैं, तो पहले उन्हें साइज़ के हिसाब से छांटा जाता है. बांस की छलनी से लगभग 15 साइज़ों में इसे छांटा जाता है, जिसे ग्रेडिंग कहा जाता है. 
हर ग्रेड के मखानों का उसके बाद रोस्टिंग और पॉपिंग किया जाता है, जिसे आम भाषा में लावा भुनाई भी कहा जाता है. 
जुलाई में हार्वेस्टिंग होने के बाद घरों में तक पहुँचने में इसे और दो महीने का वक़्त लगता है. उसके बाद मखाने की अलग अलग तरह से मार्केटिंग की जाती है.  
ये भी पढ़ें : मोदी सरकार के चीनी निर्यात पर ताज़ा फ़ैसले के मायने क्या हैं?
इमेज स्रोत, Bihar Agriculture University Sabour
अब जब मिथिलांचल के मखाने को जीआई टैग मिल गया है, तो मिथिलांचल में हर्ष उल्लास का माहौल है. मिथिलांचल, कदम कदम पर पोखर ( तालाब), मछली और मखाने के लिए प्रसिद्ध है. 
जीआई टैग के लिए आवेदन मिथिलांचल मखाना उत्पादक संघ ने आवेदन दिया था. इस संघ में 5000 उत्पादक जुड़े हुए हैं.  
मिथिलांचल के मखाना उत्पादकों का मानना है कि जीआई टैग मिलने से जितने जागरूक उपभोक्ता होंगे वो मिथिलांचल का मखाना ही ख़रीदना पसंद करेंगे. उनके ब्रांड की नकल कोई दूसरा नहीं कर पाएगा. इससे उनके प्रोडक्ट की माँग बढ़ेगी. 
पूर्व में ऐसा जीआई टैग दार्जिलिंग की चाय, मैसूर के सिल्क, कुल्लू की शॉल, लखनऊ की जरदोज़ी जैसी कई चीज़ों को मिल चुका है. 
भारत से जिन देशों में मखाना निर्यात किया जाता है वहां भी मिथिलांचल के मखाना की माँग बढ़ेगी. 
ये भी पढ़ें : ज्वार-बाजरे को सुपरफूड क्यों कहा जा रहा है
इमेज स्रोत, Bihar Agriculture University Sabour
इतना ही नहीं उत्पादकों को भरोसा है कि जीआई टैग मिलने के बाद मखाने को भी एमएसपी वाले कृषि उत्पादों की सूची में शामिल किया जा सकेगा और मखाना किसानों को इसका न्यूनतम समर्थन मूल्य मिल सकता है. इसकी माँग मखाना किसान कुछ समय से कर रहे हैं. 
आज की तारीख में मखाना के बड़े लावा की कीमत 600-800 रुपये प्रति किलो है. छोटे लावे की कीमत 400-500 रुपये प्रति किलो मिल सकेगा. हालांकि न्यूट्रिशनल वैल्यू दोनों की एक समान ही होती है.  
जीआई टैग के बाद दूसरे राज्यों में किसान इसे उगाने के लिए आगे आएंगे. 
दरभंगा का मखाना इंस्टीट्यूट अब इसकी खेती के प्रचार प्रसार में जुट गया है. बिहार से निकल कर अब इसकी खेती उत्तर प्रदेश, पश्चिम बंगाल, छत्तीसगढ़ तक फैल गई है. अब तक इसको पानी से निकालने के प्रक्रिया बहुत किसानों को मालूम नहीं है. इस वजह से कम राज्यों तक इसकी खेती सीमित थी. 
जीआई टैग के बाद अब बारी एचएस कोड ( हार्मोनाइज़िग सिस्टम) मिलने की है. मखाना किसानों को उम्मीद है कि ऐसा होने पर आने वाले दिनों में इसका निर्यात काफ़ी बढ़ जाएगा.  
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
पैनेरोमा की रिपोर्टर मोनिका प्लाहा हाथ में एक धुंधली की गई तस्वीर लिए हुए.
सोशल मीडिया पर महिलाओं को गुमनाम लोगों की ओर से ब्लैकमेल करने की घटनाएं लगातार सामने आ रही हैं. उनकी निजी जानकारियां, तस्वीरें सोशल मीडिया साइट रेडिट पर साझा की जा रही हैं. बीबीसी ने एक ऐसे ही एक ग्रुप चलाने वाले व्यक्ति का खुलासा किया है. 
"पांच पाउंड में इसकी न्यूड तस्वीर, मुझे मेसैज करो"
"मेरे पास कुछ अश्लील वीडिओ भी हैं"
"हम इसके साथ क्या करने वाले हैं "
मैं जैसे-जैसे स्क्रॉल करती गई है, मुझे बहुत ख़राब महसूस होने लगा.
समाप्त
वहां हज़ारों तस्वीरें थीं. महिलाओं की नग्न और कम कपड़ों की हज़ारों तस्वीरें, लिस्ट जो ख़त्म ही नहीं हो रही थी. तस्वीरों के नीचे पुरुषों के अश्लील कमेंट जिनमें रेप की धमकियां शामिल थीं.  इनमें से ज़्यादातर चीज़ों को मैं यहां लिख भी नहीं सकती. 
एक दोस्त  की मदद से मैं यहां तक पहुंच पाई थी. उनकी एक तस्वीर को इंस्टाग्राम से उठाकर रेडिट पर डाला गया था. ये एक नग्न तस्वीर नहीं  थी लेकिन इसपर भी कई अश्लील कमेंट किए गए थे. वो खुद के लिए और दूसरी महिलाओं के लिए चिंतित थीं. 
जब मुझे इस मार्केटप्लेस का पता चला, तो मैंने पाया कि सैंकड़ों प्रोफ़ाइल यहां मौजूद हैं जिसे शेयर किया जा रहा है और बेचा जा रहा है. इन सभी को बिना महिलाओं की इजाज़त के यहां पोस्ट किया गया है. 
रिवेंज पोर्न: 'मुझे लगा कि वो मेरा पति बनेगा, इसलिए रोका नहीं' 
अज्ञात लोग अश्लील मैसेज शेयर कर रहे हैं
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
ऐसा लग रहा था कि रिवेंज पोर्न की नई दुनिया शुरू हो गई है, जहां निजी जानकारियां बिना अनुमति के साझा की जा रही हैं. आमतौर पर ऐसा पूर्व पार्टनर करते हैं. तस्वीरों का साथ फ़ोन नंबर समेत दूसरी जानकारियां भी लोग आपस में शेयर कर रहे हैं. 
मुझे लगा कि मैं इंटरनेट के किसी अंधेरे कोने में आ गई हूं, लेकिन ये सभी सोशल मीडिया प्लैटफ़ॉर्म पर हो रहा है. रेडिट खुद को 'इंटरनेट का पहला पन्ना' कहता है. हर दिन 5 करोड़ लोग इसका इस्तेमाल करते हैं. इसके यूज़र्स फ़ोरम चला सकते हैं जिन्हें सबरेडिट्स कहते हैं. ये कई मुद्दों पर बनाए जा सकते हैं. ज़्यादातर सबरेडिट नुकसानदायक नहीं होते, लेकिन रेडिट पर अश्लीलता फैलाना का इतिहास भी रहा है. 
साल 2014 में कई सेलिब्रिटी की निजी तस्वीरें रेडिट पर शेयर की गई थीं. इसके तीन साल बाद कंपनी ने डीप फ़ेक का इस्तेमाल करने वाले कुछ ग्रुप को बंद किया था. 
मैं यह समझना चाहती थी कि महिलाओं की अंतरंग तस्वीरें अभी भी रेडिट पर कैसे साझा की जा रही थीं.  फिर मैंने पता लगाना चाहा कि इसके पीछे कौन है. मुझे समझ में आ रहा था  कि रेडिट का प्रतिबंध काम नहीं कर रहा था. हमें पूरे ब्रिटेन में दर्जनों सबरेडिट मिले. 
मैंने पहले दक्षिण एशियाई महिलाओं के बारे में समझना चाहा. अधिकांश अंग्रेजी, हिंदी, उर्दू और पंजाबी में टिप्पणियां एक ही समुदाय के पुरुष कर रहे थे.  कुछ महिलाओं की सोशल मीडिया पर बड़ी संख्या में फॉलोइंग थी, इसलिए मैं उन्हें पहचान गई.  कुछ को मैं व्यक्तिगत रूप से जानती थी.  
फ़ोरम पर निजी जानकारियां भी शेयर की गई जिससे महिलाओं को खोजा जा सके.
हज़ारों न्यूड फोटो 
वहां 15,000 से अधिक तस्वीरें थी.  हमने उनमें से एक हज़ार का सैंपल लिया. इसमें 150 अलग-अलग महिलाओं की अश्लील तस्वीरें मिलीं.  साथ ही थीं अमानवीय यौन टिप्पणियां. मुझे यकीन था कि ये सब बिना महिलाओं की इजाज़त हो रहा है. 
कई महिलाओं की तस्वीरें दूसरे सोशल मीडिया प्लैटफ़ॉर्म से ली गई थीं, वो अश्लील नहीं थीं. लेकिन उसपर टिप्पणियां बेहद अश्लील थीं.
जिस एक महिला से हमने संपर्क किया, वह कहती है कि इंस्टाग्राम पर क्रॉप टॉप में उसकी एक तस्वीर पोस्ट करने के बाद, उन्हें बलात्कार की धमकियां दी जाने लगीं.  
सबरेडिट पर मौजूद पुरुष भी महिलाओं की नग्न तस्वीरें साझा कर रह थे और और बेच रहे थे.  ये सेल्फी की तरह लग रही थीं जो कि सार्वजनिक इस्तेमाल के लिए नहीं थीं. ऐसे वीडियो भी थे जहां ऐसा प्रतीत होता था जैसे महिलाओं को गुप्त रूप से सेक्स के दौरान फिल्माया गया हो. 
इमेज स्रोत, ISTOCK/BBC THREE
'मैं तुम्हें ढूंढ लूंगा'
एक मैसेज के थ्रेड में नग्न महिलाओं की ओरल सेक्स करते हुए तस्वीरें थीं. एक मैसेज में लिखा था, "किसी के पास कोई वीडियो है." इस मैसेज में उसके लिए कई अपशब्द भी इस्तेमाल किए गए थे. 
इसपर किसी और ने लिखा, "मेरे पास पांच पाउंड में पूरा फ़ोल्डर है. कई तस्वीरों के साथ."
किसी और ने पूछा, "उसके सोशल प्रोफ़ाइल के बारे में बताएं"
आयशा (बदला हुआ नाम) को पता चला कि उनके वीडियो पिछले साल सबरेडिट पर डाले गए थे. उन्हें लगता है कि उनके पूर्व पार्टनर ने उनका वीडियो बनाया.  उनका सोशल मीडिया पर कई तरह से शोषण किया गया. 
वो कहती हैं कि लोग धमकियां देते थे कि अगर उनके साथ सेक्स नहीं किया तो तस्वीरें माता-पिता को भेज दी जाएंगी. 
वो कहते थे, "मैं तुम्हें ढूंढ लूंगा, तुम्हारा रेप कर दूंगा." 
आयशा कहती हैं, "एक पाकिस्तानी लड़की होने के नाते मेरे समुदाय में सेक्स से जुड़े काम को सहीं नहीं माना जाता."
'मैं इसलिए एक साथ कई प्रेमी और पार्टनर चाहती हूँ'
जॉर्जिया का कहना है कि कानून में कमियों के कारण उनके पूर्व पार्टनर बच गए.
आयशा ने इसके बाद लोगों से मिलना और घर  से निकलना बंद कर दिया. उन्होंने आत्महत्या की कोशिश भी की. इसके बाद उन्हें अपने माता-पिता को बताना पड़ा कि उनके साथ क्या हो रहा है. आयशा कहती हैं कि उनके माता पिता, दोनों ही इसके बाद डिप्रेशन में चले गए. 
वो कहती हैं, "मुझे शर्म आने लगी, मुझे लगा कि मेरे कारण दोनों को परेशानी हो कही है."
आयशा ने रेडिट से कई बार संपर्क किया.  एक बार, एक वीडियो को तुरंत हटा दिया गया था लेकिन दूसरे को हटाने में चार महीने लग गए. बात यहीं खत्म नहीं हुई.  हटाई गई सामग्री पहले ही अन्य सोशल मीडिया साइटों पर शेयर की जा चुकी थी और सबरेडिट पर फिर दिखाई दी. 
आयशा को शर्मिंदा और परेशान करने वाले सबरेडिट को ज़िपोमैड नाम का शख्स चला रहा था  - इसी नाम से उसे बाद में ट्रैक किया जा सका. 
ज़िपोमैड को सबरेडिट के मॉडरेटर के तौर पर ये सुनिश्चित करना था कि वहां रेडिट के सभी नियमों का पालन किया जा रहा है. लेकिन उसने उल्टा किया. 
इमेज स्रोत, ISTOCK / BBC THREE
उसके सबरेडिट को ट्रैक करते हुए मैंने पाया कि वो तीन नए वर्ज़न और बना चुके थे. हर बार एक नया नाम, इसमें नस्लीय टिप्पणियां भी शामिल थीं. हर सबरेडिट में एक जैसे मटेरियल थे और हज़ारो एक्टिव यूज़र्स भी. 
व्यापार के लिए न्यूड तस्वीरों का इस्तेमाल इतना अधिक हो गया है कि जानकारों ने इसे एक नाम दे दिया है - कलेक्टर कल्चर. 
क्लेयर मैग्लिन, डरहम विश्वविद्यालय में प्रोफ़ेसर हैं. उनके मुताबिक, "ये किसी एक गंदे दिमाग के व्यक्ति का काम नहीं है. ऐसे कई हैं. हज़ारों हज़ार लोग." प्रोफ़ेसर मैकग्लिन का कहना है कि ऐसे व्यापार ऐप के साथ-साथ वेबसाइटों में छोटे, निजी चैट समूहों में होते हैं, जहाँ दसियों हज़ार पुरुष इकट्ठा होते हैं.
वह कहती हैं ऐसी तस्वीरों के बड़ा संग्रह करने वालों को पहचान भी मिलती है. और इन तस्वीरों और वीडियो को हटाना मुश्किल है. आयशा ने पाया कि डिलीट किए गए वीडियो फिर किसी और ग्रुप से पोस्ट कर दिए जाते हैं. 
सीक्रेट कैमरों की बदौलत, फल फूल रही है पोर्न इंडस्ट्री
कंपनी कर रही है पर्याप्त कोशिश? 
रेडिट से अपनी तस्वीरें हटाने की कोशिश करने वाली सात महिलाओं ने मुझे बताया कि उन्हें नहीं लगा कि कंपनी मदद करने के लिए पर्याप्त कदम उठा रही है.  चार ने कहा कि इस तरह की अश्लील सामग्रियां रेडिट ने कभी नहीं हटाई और कुछ को सामग्री हटाए जाने के लिए आठ महीने तक इंतजार करना पड़ा था. 
रेडिट ने हमें बताया है कि उसने पिछले साल 88,000 से अधिक गैर-सहमति वाली यौन तस्वीरों को हटाया और कहा कि वे इस मुद्दे को "बेहद गंभीरता से" लेते हैं. 
इसके लिए वो ऑटोमैटिक उपकरणों का उपयोग करते है और बिना अनुमति के प्रकाशित तस्वीरों को खोजने और हटाने के लिए कर्मचारियों की एक टीम है. उन्होंने कहा कि वह नियमित रूप से कार्रवाई करते हैं, जिसके तहत कई ग्रुप को बैन भी किया गया है. 
इमेज स्रोत, Getty Images
कंपनी के एक प्रवक्ता ने कहा, "हम जानते हैं कि हमें ऐसी सामग्रियों को खोजने, पहचानने और उसपर एक्शन लेने के लिए और काम करना होगा, जल्दी करना होगा और बेहतर तरीके से करना होगा. हम समझने की कोशिश कर रहे हैं कि कैसे हमारी टीम और टूल इसके लिए बेहतर तरीके से काम कर सकेगी."
जब जॉर्जिया को अपनी अश्लील तस्वीरों के ऑनलाइन मौजूद होने के बारे में पता चला, उन्होंने पुलिस में शिकायत की. उन्हें पता था कि इसके पीछे किसका हाथ हो सकता है.  वो कहती हैं, "मुझे पता भी नहीं है कि कितने लोगों ने अभी तक इन्हें देख लिया होगा. इसे और लोगों तक पहुंचने से रोका भी नहीं जा सकता. इस समय भी पता नहीं कितने लोग देख रहे होंगे. 
उनके पूर्व पार्टनर ने तस्वीरें शेयर करने की बात भी मानी. जॉर्जिया के मुताबिक उनके पूर्व पार्टनर ने कहा कि "वो उन्हें शर्मिंदा नहीं करना चाहते थे."
कानून में कमियों के कारण वो बच गए. 
बीबीसी पैनेरोमा ने सबरेडिट चलाने वाले हिमेश सिंघाड़िया से संपर्क किया जिसके बाद उन्होंने सबरेडिट को डिलीट कर दिया. एक बयान में उन्होंने कहा कि उन्होंने "दक्षिण एशियाई महिलाओं की सराहना" के लिए ग्रुप बनाया था.  उनका कहना था कि इससे जुड़े लोगों की संख्या इनकी अधिक थी कि सभी को मॉडरेट करना मुश्किल है. उनका कहना है कि उन्होंने खुद कभी अश्लील सामाग्री नहीं शेयर की. एक बयान जारी कर उन्होंने कहा, "ज़िपोमैड अपने उठाए गए कदमों से दुखी है, ये उनकी असली शख्सियत का हिस्सा नहीं है."
'उसने ये तस्वीरें पॉर्न साइट पर डाल दी तो...'
हिमेश सिंघाड़िया
रेडिट ने कई दूसरी ऐसी ही सामग्रियां हटाई हैं जिसके बारे में हमने उनसे शिकायत की थी.  
इसका मतलब है कि हज़ारों महिलाओं की तस्वीरें हटाई गई हैं. लेकिन इससे बहुत राहत नहीं मिलेगी.  टेक कंपनियों और कानून बनाने वालों को महिलाओं की मदद के लिए और ठोस कदम उठाने होंगे. 
और जैसा कि ज़ॉर्जिया अपने पूर्व पार्टनर के बारे में कहती हैं, "मैं उन्हें सज़ा नहीं देना चाहती, मैं चाहती हूं वो दोबारा ऐसा न करें."
ये भी पढ़ें: 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
सोने के फ्लास्क में रखे राजा के दिल को पुर्तगाल के पोर्टो से ब्राज़ील की राजधानी ब्राज़ीलिया लाया गया.
पुर्तगाल से आज़ादी के 200 साल पूरा होने के अवसर पर ब्राज़ील के पहले सम्राट डॉम पेड्रो प्रथम का सुरक्षित रखा हुआ दिल पुर्तगाल से ब्राज़ीलिया पहुंच गया है. इस दिल को दवाओं के लेप के सहारे पिछले 189 सालों से सुरक्षित रखा गया है.
फार्मेल्डिहाइड से भरे सोने के एक फ्लास्क में रखे सम्राट डॉम पेड्रो प्रथम के इस दिल को एक सैन्य विमान के ज़रिए ब्राज़ील लाया गया. जनता के दर्शन के लिए पेश करने के पहले इस दिल का सैनिक सम्मान के साथ स्वागत किया जाएगा. 
7 सितंबर को ब्राज़ील की आज़ादी के 200 साल पूरे हो रहे हैं. स्वतंत्रता दिवस का कार्यक्रम हो जाने के बाद राजा पेड्रो प्रथम के दिल को फिर से पुर्तगाल भेज दिया जाएगा. 
इससे पहले पुर्तगाल के अधिकारियों ने समुद्र के किनारे बसे शहर पोर्टो से इस दिल को ब्राज़ील ले जाने की मंज़ूरी दी. उसके बाद ब्राज़ील की वायुसेना का एक विमान इसे ब्राज़ील लेकर पहुंचा. 
पुर्तगाल से इस काफ़िले के साथ वहां जाने वाले लोगों में पोर्टो के मेयर रूई मोरीरा भी शामिल हैं. उन्होंने बताया कि ब्राज़ील के नागरिकों के दर्शन कर लेने के बाद फिर से इस दिल को पुर्तगाल ले जाया जाएगा. 
समाप्त
इमेज स्रोत, EPA
ब्राज़ील के विदेश मंत्री के मुख्य प्रोटोकाल अधिकारी एलन कोएल्हो सेलोस ने बताया, ''इस दिल का एक राष्ट्राध्यक्ष के रूप में स्वागत किया जाएगा. इसे ऐसा सम्मान दिया जाएगा मानो सम्राट डॉम पेड्रो प्रथम अभी भी हमारे बीच जीवित हैं.'' 
इस दिल के स्वागत में तोपों की सलामी के साथ गार्ड ऑफ़ ऑनर और संपूर्ण सैनिक सम्मान दिया जाएगा. 
सेलोस ने बताया, ''उनके स्वागत में राष्ट्रगान और स्वतंत्रता के गाने बजाए जाएंगे, जिसका संगीत संयोग से ख़ुद डॉम पेड्रो प्रथम ने ही तैयार किया था. वो सम्राट होने के साथ ही साथ अच्छे संगीतकार भी थे.''
डॉम पेड्रो का जन्म 1798 में पुर्तगाल के शाही परिवार में हुआ था, जिसका उस वक़्त ब्राज़ील पर भी कब्ज़ा था. नेपोलियन की सेना से बचने के लिए उनका परिवार पुर्तगाल से भागकर ब्राज़ील के अपने उपनिवेश में चला गया था. 
बाद में 1821 में डॉम पेड्रो के पिता किंग जॉन VI पुर्तगाल लौट गए, लेकिन अपने बेटे को उन्होंने ब्राज़ील का प्रतिनिधि शासक नियुक्त करते हुए वहीं छोड़ दिया. 
हालांकि महज़ एक साल बाद ही इस युवा प्रतिनिधि शासक ने पुर्तगाल की संसद की इच्छा के ख़िलाफ़ जाकर ब्राज़ील की आज़ादी का एलान कर दिया. इसके अलावा, उन्होंने पुर्तगाल के उस आदेश को भी मानने से इनकार कर दिया कि वे अपने देश वापस लौट आएं.
इमेज स्रोत, Biblioteca Nacional
7 सितंबर, 1822 को डॉम पेड्रो प्रथम ने ब्राज़ील की आज़ादी का एलान कर दिया
7 सितंबर, 1822 को उन्होंने ब्राज़ील की आज़ादी का एलान कर दिया. उसके बाद डॉम पेड्रो प्रथम के रूप में उन्हें ब्राज़ील का सम्राट बनाया गया.
पुर्तगाल की गद्दी पर अपनी बेटी का दावा करने के लिए बाद में वे पुर्तगाल लौटे और वहीं टीबी से उनकी मौत हो गई. अपने मृत्युशय्या पर उन्होंने कहा कि मौत के बाद उनके दिल को शरीर से निकालकर पोर्टो शहर ले जाया जाए. उसके बाद उनके दिल को पोर्टो के एक चर्च में रखा गया. 
1972 में ब्राज़ील की आज़ादी की 150वीं वर्षगांठ पर उनके शरीर को ब्राज़ील भेज दिया गया, जहां साओ पाउलो स्थानांतरित कर दिया गया था. उसे साओ पाउलो के एक तहखाने में रखा गया.
जाएर बोलसोनारो
पेड्रो प्रथम का दिल ब्राजील पहुंचाने के मामले ने विवाद भी पैदा कर दिया है. इसकी वजह है इसके पहुंचने की तारीख और चुनावी मुद्दा. 
कुछ रिसर्चरों ने सम्राट के दिल को इस वक्त यहां पहुंचने पर भी सवाल उठाया गया है. जाएर बोलसोनारो दोबारा राष्ट्रपति का चुनाव लड़ रहे हैं. फ़िलहाल सर्वेक्षणों में उन्हें पूर्व राष्ट्रपति लुइज इनासियो लुला डी सिल्वा से पीछे दिखा गया गया है.  
यह सब ऐसे वक्त में हो रहा है कि जब 7 सितंबर में पूरे ब्राजील में बोलोसोनारो समर्थक प्रदर्शन करने वाले हैं. 
स्वतंत्रता दिवस रैलियों में इस बात की उम्मीद की जा रही है कि इसमें सुप्रीम कोर्ट के न्यायाधीशों और चुनाव व्यवस्था पर हमले होंगे.
बोलसोनारो ने देश की चुनावी प्रक्रिया पर सवाल उठाए हैं.इस बात का डर है कि अगर बोलसोनारो चुनाव हार जाते हैं तो चुनाव आयोग नतीजों को मान्यता नहीं देगा. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
साल 2017 में जब सुप्रीम कोर्ट ने तत्काल एक साथ तीन तलाक़ देने को असंवैधानिक क़रार दिया, तब इस केस की याचिकाकर्ताओं में से एक, आफ़रीन रहमान काफ़ी खुश थीं क्योंकि कुछ महीने पहले उनके शौहर की तरफ़ से एकतरफ़ा और तत्काल दिए गए तीन तलाक़ अब स्पष्ट रूप से अवैध थे.
लेकिन उनकी उम्मीदों के विपरीत हालात ज़्यादा नहीं बदले. उनके शौहर ने उनसे सुलह करने से इनकार कर दिया. पांच साल बाद, आज उन्हें मालूम नहीं कि उनकी शादी क़ायम है या वो तलाक़शुदा हैं. 
ऐसी सूरत-ए-हाल का सामना करने वाली आफ़रीन रहमान भारत में अकेली मुस्लिम महिला नहीं. महिलाओं के अधिकार के लिए काम करने वाले कार्यकर्ताओं का कहना है कि प्रचलित तीन तलाक़ के मुक़दमे की पांचों याचिकाकर्ता अब भी 'तलाक़शुदा' हैं.
इन कार्यकर्ताओं का कहना है कि अतीत में तीन तलाक़ों के विपरीत, पिछले पांच साल के दौरान मर्दों द्वारा अपनी बीवियों को बिना तलाक़ दिए छोड़ने के मामलों में भी इज़ाफ़ा हुआ है.
हैदराबाद में शाहीन विमेंस रिसोर्स एंड वेलफ़ेयर एसोसिएशन चलाने वाली जमीला निशात कहती हैं कि उनके कार्यकर्ताओं ने इस अदालती फ़ैसले के बाद शहर की 20 झुग्गियों में कई मामलों का अध्ययन किया और उन्हें चौंका देने वाले आंकड़े मिले.
समाप्त
उन्होंने बताया कि 'हमने जिन 2106 घरों का सर्वे किया, उनमें 683 घरों में शौहरों ने महिलाओं को बिना तलाक़ के छोड़ दिया था.' 
महिला अधिकारों पर काम करने वाले कार्यकर्ता बताते हैं कि जिस चीज़ ने सूरत-ए-हाल को और अधिक पेचीदा बना दिया है, वह मुस्लिम महिलाओं के लिए 'मुस्लिम महिला (विवाह संरक्षण) अधिनियम-2019' है.
सरकार ने इस अधिनियम को 2017 के सुप्रीम कोर्ट के फ़ैसले के बाद बनाया था जब अदालत के फ़ैसले ने तत्काल एक साथ तीन तलाक़ की प्रथा को रद्द कर दिया.
इस नए क़ानून ने तीन तलाक़ को एक अपराध क़रार दिया, जिसके तहत शौहर को तीन साल क़ैद की सज़ा है, लेकिन जेल के ख़ौफ़ ने बहुत से मर्दों के लिए औरतों को बिना तलाक़ छोड़कर क़ानून को नज़रअंदाज़ करने का मौक़ा दिया है, जिससे उन्हें अपने काम के लिए किसी भी प्रकार की ज़िम्मेदारी से आज़ादी मिलती है. 
यह महिलाओं के लिए एक तरह से क़ानूनी और सामाजिक चुनौती है.
इमेज स्रोत, AFP
जमीला कहती हैं कि 'हमारे पास शुरुआती दिनों में बिना तलाक़ के शौहरों के ग़ायब होने के दो से तीन मामले आते थे, लेकिन साल 2019 में क़ानून बनने के बाद इन मामलों में अचानक से इज़ाफ़ा हुआ है.'
महिला अधिकारों के लिए काम करने वाली संस्था 'भारतीय मुस्लिम महिला आंदोलन' की सह-संस्थापक ज़किया सोमन तीन तलाक़ मामले में याचिकाकर्ताओं में से एक थीं. वो कहती हैं कि अदालत के फ़ैसले और उसके बाद आने वाले क़ानून के मिश्रित परिणाम मिले हैं.
ज़किया सोमन कहती हैं,"यह एक मिला-जुला नतीजा है. ख़ास तौर पर जब अदालत में इन याचिकाकर्ताओं की बात आती है, क्योंकि इनमें से किसी को भी उनके शौहर ने वापस नहीं लिया.
"इन पांच में से कम से कम चार मामलों में तो शौहरों ने दुबारा शादी कर ली है और उनके बच्चे भी हैं, जबकि ये महिलाएं अभी भी अकेली हैं.
"लोगों में जागरूकता आई है कि यह अल्लाह का क़ानून नहीं और इसकी वजह से तीन तलाक़ के मामलों में काफ़ी हद तक कमी आई है."
लेकिन विशेषज्ञ और महिला अधिकारों पर काम करने वाले सामाजिक कार्यकर्ता इस बात से सहमत हैं कि इस फ़ैसले और क़ानून का एक ख़ास नतीजा यह निकला कि पिछले पाँच सालों में तत्काल तीन तलाक़ के मामलों में कमी आई है.
ज़किया कहती हैं कि 'विभिन्न राज्यों में मौजूद हमारे वॉलंटियर्स रिपोर्ट कर रहे हैं कि तीन तलाक़ के मामलों की संख्या में निश्चित रूप से बहुत कमी आई है.' 
मुसलमानों में सामाजिक स्तर पर भी हाल के वर्षों में तीन तलाक़ के बारे में ज़्यादा जागरूकता आई है और लोगों को यह एहसास हुआ है कि तत्काल तीन तलाक़ देने का तरीक़ा एक 'बिद्दत' है.
विशेषज्ञों का कहना है कि यह बात मुस्लिम मर्दों के साथ-साथ औरतों के लिए भी सही है.
वरिष्ठ पत्रकार और वैवाहिक मुद्दों पर एक किताब के लेखक ज़ियाउस्सलाम कहते हैं कि पिछले पांच सालों में चीज़ें इतनी बदली हैं कि महिलाएं अपने अधिकारों के बारे में जानने लगी हैं.
ज़ियाउस्सलाम कहते हैं, "इस फ़ैसले और ख़ास तौर पर शाहीन बाग़ आंदोलन के बाद मुस्लिम महिलाओं को अपनी आवाज़ मिली, लेकिन बदक़िस्मती से सबकुछ अच्छा भी नहीं है.
"अदालत ने शौहर को अपनी 'तलाक़शुदा' बीवी को वापस लेने के लिए नहीं कहा. वह न ही पूरी तरह से शादीशुदा थीं और न ही तलाक़शुदा. पांच साल बाद भी वह वहीं खड़ी हैं जहां पहली बार सुप्रीम कोर्ट का दरवाज़ा खटखटाने के वक़्त थीं."
इसका मतलब यह भी है कि उन्हें शौहरों की तरफ़ से 'हक़-ए-मेहर' के तौर पर कोई मदद भी नहीं मिली.
इमेज स्रोत, AFP
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
कुछ शरिया क़ानूनों के अनुसार तलाक़-ए-अहसन और तलाक़-ए-हसन हैं और यह तीन महीने की मुद्दत में दी जाती हैं और मर्द की तरफ़ से एकतरफ़ा होते हैं.
इस्लाम में शौहर और बीवी के अलगाव के अन्य रूपों में ख़ुला (जो महिला के कहने पर होती है) और मुबारत (जिसमें आपसी रज़ामंदी की ज़रूरत होती है) शामिल हैं.
सुप्रीम कोर्ट की वकील शाहरुख़ आलम बताती हैं कि महिलाएं एकतरफ़ा तरीक़े से ख़ुला ले सकती हैं.
शाहरुख़ आलम कहती हैं,"अगर बीवी फ़ैसला करती है कि वह ख़ुला चाहती है, तो क़ाज़ी यह ज़रूर कह सकता है कि आपस में बातचीत से सुलझाने की कोशिश करें, लेकिन शौहर को आख़िरकार ख़ुला क़बूल करनी ही पड़ेगी, अगर औरत मेहर और दूसरे अधिकारों का त्याग कर दे."
लेकिन व्यावहारिक रूप से यह कहीं ज़्यादा पेचीदा है. शाहरुख़ आलम के मुताबिक़ 'इसलिए अक्सर जब क़ानूनी नोटिस आता है तो शौहर उस पर जवाब देने में देर करता है या जवाब देने से इनकार कर देता है.'
जमीला भी वैवाहिक संघर्ष के मुद्दे पर कई महिलाओं से बातचीत के बाद इसी नतीजे पर पहुंची हैं.
तीन तलाक़ पर प्रतिबंध और इससे संबंधित क़ानून ने मर्दों को यह एहसास दिलाया है कि ग़लत तरीक़े से तलाक़ देने पर वो मुजरिम बन जाएंगे, लेकिन अगर वो महिलाओं को बिना तलाक़ के छोड़ दें तो महिलाएं शौहर की शर्तों को मानने के लिए मजबूर हो जाएँगी.
पाकिस्तान मूल की सानिया ने टिक टॉक पर सुनाई कहानी और पूर्व पति ने मार डाला
इमेज स्रोत, EPA
जमीला कहती हैं,"अब रवैया यह है कि इतना सताओ कि लड़की ख़ुद ख़ुला ले ले. इसीलिए अब हमारे पास तीन तलाक़ से ज़्यादा ख़ुला के मामले आ रहे हैं. इसका मतलब यह है कि महिला को अपने हक़ जैसे मेहर और नफ़्क़ा से महरूम होना पड़ेगा."
23 वर्षीय अर्शिया बेगम की अक्टूबर 2021 में शादी हुई, लेकिन ससुराल वालों की हिंसा ने उन्हें तलाक मांगने पर मजबूर कर दिया, हालांकि शौहर ने तलाक़ देने से इनकार कर दिया और कहा कि वो ख़ुला ले लें.
अर्शिया बताती हैं कि वह इसके लिए राज़ी हो गईं लेकिन शौहर से कहा कि वह एक शर्त पर ख़ुला लेंगी कि वह एक कागज़ पर लिखकर स्वीकार करें कि ख़ुला की वजह उनका और उनके परिवार की हिंसा है.
शौहर इस पर राज़ी नहीं हुआ. अर्शिया की मां ने उनसे हिंसा के बारे में लिखे बग़ैर ख़ुला लेने को कहा क्योंकि इससे उनके लिए यह प्रक्रिया आसान होगी.
अर्शिया कहती हैं,"लेकिन मैंने कहा मैं क्यों करूं? शौहर और उनके घर वालों ने जो किया उसका इल्ज़ाम मैं क्यों लूं? वो समाज में हिंसा करने के बावजूद भी अच्छे हैं, लेकिन मैं सब कुछ बर्दाश्त करने के बावजूद भी बुरी हूं."
हर-हर शंभू...वाली फ़रमानी नाज़ बोलीं- भजन गा दिया तो हिंदू नहीं हो गई
इमेज स्रोत, BBC/Shibshankar Chatterjee
जमीला कहती हैं कि 'एक लड़की नहीं चाहती कि तलाक़ हो. वह अपने परिवार के साथ रहना चाहती है. वह और कहां जाएगी क्योंकि अक्सर अपनी ज़िन्दगी को नए सिरे से शुरू करने के लिए उसके पास हुनर नहीं होता.' 
लेकिन जब कोई महिला स्वतंत्र रूप से अपने फ़ैसले लेने की ताक़त रखती है तब भी समाज का दबाव और पितृसत्तात्मक व्यवस्था उसके लिए ज़िन्दगी मुश्किल बना देती है.
सभी कोशिशों के बाद शौहर से बात न बनने के बाद आफ़रीन दोबारा शादी करने की कोशिश कर रही हैं, लेकिन क़िस्मत उनका साथ नहीं दे रही.
महिला अधिकारों के लिए काम करने वाली एक कार्यकर्ता नसीम अख़्तर ने आफ़रीन को अपना केस सुप्रीम कोर्ट में ले जाने में मदद की थी. वो कहती हैं कि 'आफ़रीन का केस इतना मशहूर हो गया कि लोग आफ़रीन से डरने लगे हैं.'  
नसीम अख़्तर कहती हैं,"जिस दिन तीन तलाक़ पर अदालत का फ़ैसला आया उस दिन आफ़रीन का चेहरा हर टीवी चैनल पर था. उसके बॉस ने देखा तो तुरंत यह कहते हुए नौकरी से निकाल दिया कि तुम इतनी चालाक औरत हो कि अपने शौहर के ख़िलाफ़ सुप्रीम कोर्ट तक चली गई."
इस तरह के मामलों में ज़रूरी नहीं कि समाज में प्रभाव हर समय मददगार साबित हो.
नसीम कहती हैं कि 'उदाहरण के लिए आफ़रीन का ही मामला देख लें. उसका शौहर पढ़ा-लिखा था, एक बड़े संस्थान से क़ानून की शिक्षा हासिल की थी और उसके पिता एक सरकारी नौकरी में थे, और आफ़रीन भी मध्यमवर्गीय तबक़े से है और शिक्षित भी है.' 
वो कहती हैं कि 'लेकिन यह निश्चित रूप से निचले तबक़े में ज़्यादा है. ज़्यादातर मामले वैसे बस्तियों, झुग्गियों से आते हैं, जहां शिक्षा और संसाधनों की भारी कमी है.'
 न्यूयॉर्क में मंदीप कौर की मौत: माँ बाप चाह कर भी कुछ ना कर पाए..
इमेज स्रोत, Getty Images
शाहरुख़ आलम इसकी वजह सामाजिक और राजनीतिक बताती हैं.
भारत में मुस्लिम और अन्य समुदायों में तलाक़ की दर का हवाला देते हुए शाहरुख़ आलम कहती हैं कि इस सुधार का समुदाय के अंदर की स्थिति से कोई संबंध नहीं है.
बहुत से मुसलमान इस तरह के उपायों को अपने निजी मामलों में घुसपैठ के रूप में देखते हैं, ख़ास तौर पर जब मुसलमानों और हिंदुओं में तलाक़ की दरों में बहुत ज़्यादा फ़र्क़ नहीं है.
2011 की जनगणना के अनुसार प्रत्येक 1000 विवाहित हिंदुओं में से दो तलाक़शुदा हैं और प्रत्येक 1000 विवाहित मुसलमानों में से 3.7 तलाक़शुदा हैं.
रत्ना पाठक शाह ने करवा चौथ पर ऐसा क्या कह दिया कि ट्रोल्स पड़ गए पीछे
मुस्लिम विश्लेषक कहते हैं कि अक्सर इस नंबर को बढ़ा-चढ़ा कर अनुपातहीन तरीक़े से पेश किया जाता है.
लेकिन मुसलमानों में इन उपायों की लोकप्रियता इसलिए भी कम है क्योंकि उन्हें डर है कि इसका इस्तेमाल उनके व्यक्तिगत वैवाहिक विवादों को भी अपराध की शक्ल देने के लिए किया जा सकता है.
इस क़ानून की कट्टर समर्थक ज़किया कहती हैं,"यह क़ानून एक बेहतरीन क़ानून नहीं, लेकिन इसे और बेहतर बनाया जा सकता था. इसमें कुछ शर्तें होनी चाहिए थीं. इसमें तलाक़ की दो या तीन धाराएं रखी जा सकती थी, जो इस बात को सुनिश्चित करती कि समस्या जड़ से हल हो जाए."
वह आगे कहती हैं कि 'दूसरी समस्या यह थी कि क़ानून में यह कहना चाहिए था कि तलाक़ की सूरत में महिलाओं का क्या अधिकार है.'
वह कहती हैं कि क़ानून के तहत सब कुछ हासिल करना संभव नहीं है, लेकिन इसमें एक इशारा तो किया जा सकता था.
इमेज स्रोत, EPA
भारत में सत्ताधारी बीजेपी मुस्लिम महिलाओं के अधिकारों के नाम पर इस मुद्दे को आगे बढ़ाने में सक्रिय रही है जिसकी वजह से कई मुस्लिम इसे एक राजनीतिक चाल के तौर पर देखते हैं.
लेकिन विश्लेषक कहते हैं कि आम लोगों की रूढ़िवादी सोच के बावजूद मुसलमान सक्रिय रूप से बदलाव की ख़्वाहिश रखते हैं.
2000 के दशक की शुरुआत से मुस्लिम महिलाओं के साथ काम कर रही ज़किया कहती हैं कि भारतीय मुसलमान न सिर्फ़ बदलाव के लिए तैयार हैं बल्कि वे सक्रिय रूप से बदलाव चाहते हैं.
ज़किया कहती हैं,"वह इस हक़ीक़त को स्वीकार करते हैं कि ग़लत चीज़ों पर अमल करने से इस्लामोफ़ोबिया में इज़ाफ़ा होता है और हिंदुत्व की राजनीति को बढ़ावा मिलता है.
"आम मुसलमान को जब यह पता चलता है कि अल्लाह नहीं चाहता कि वे ऐसा करें, तो सोचते हैं कि मैं ऐसा क्यों करूं."
ज़ियाउस्सलाम परिवर्तन का एक और उदाहरण देते हुए बताते हैं कि ज़्यादातर लोग अभी भी इस तरक़्क़ी को नहीं समझ पाए हैं.
ज़ियाउस्सलाम कहते हैं, "पिछले साल महिलाओं का एक ग्रुप देश भर के 16 शहरों की मस्जिदों में नमाज़ पढ़ने गया. उन्हें शायद ही किसी प्रतिरोध का सामना करना पड़ा. वो अपना हक़ लेने में कामयाब रहीं, जिसे अल्लाह ने उन्हें दिया है, जो उन्हें हक़ देता है कि वो जब चाहे मस्जिद में नमाज़ अदा कर सकें."
लेकिन ज़िया सवाल करते हैं कि 'किसी एक औरत को भी इसलिए क्यों तकलीफ़ उठानी पड़े कि एक मर्द ने जान-बूझ कर क़ुरआन के संदेश को तोड़-मरोड़ कर पेश किया?' 
वो कहते हैं कि संघर्ष जारी है और "यह तो बस शुरुआत है."
ये भी पढ़ें:
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, AFP via Getty Images
चीन के साथ लगातार चल रही खींचतान के बीच खबरें आ रही हैं कि भारत अमेरिका से 30 एमक्यू-9बी प्रिडेटर सशस्त्र ड्रोन करीब तीन अरब डॉलर में खरीदने जा रहा है. 
इसी समय भारत के विदेश मंत्री एस जयशंकर ने कहा है कि भारत और चीन के रिश्ते एक बहुत ही मुश्किल दौर से गुज़र रहे हैं और इसकी वजह चीन का 1990 के दशक में किए गए उन समझौतों की अवहेलना करना है जिनके मुताबिक सीमा क्षेत्रों में सैनिकों को इकट्ठा करना प्रतिबंधित है. 
अगस्त महीने की शुरुआत में भारत और अमेरिका की स्पेशल फोर्सेज़ ने "वज्र प्रहार" नाम का संयुक्त सैन्य अभ्यास हिमाचल प्रदेश के बकलोह में शुरू किया. 
साथ ही ये खबर भी आई है कि आगामी अक्तूबर महीने में भारत और अमेरिका की सेनाएं उत्तराखंड के औली में 10,000 फीट की ऊंचाई पर "युद्ध अभ्यास" नामक सैन्य अभ्यास करेंगी और ये सैन्य अभ्यास भारत और चीन की सीमा से करीब 100 किलोमीटर दूर होगा.
इसी बीच ये चर्चा भी गर्म रही है कि भारत रूस से जो एस400 सरफेस-टू-एयर मिसाइल सिस्टम खरीद रहा है उसकी दूसरी खेप की तैनाती भारत और चीन के बीच लाइन ऑफ़ एक्चुअल कंट्रोल (एलएसी) पर किया जा सकता है. 
समाप्त
ग़ौरतलब है कि भारत पश्चिम बंगाल के हाशिमारा एयर बेस पर फ्रांस से खरीदे गए रफ़ाल लड़ाकू विमानों की एक स्क्वाड्रन पहले ही स्थापित कर चुका है. 
चूँकि, हाशिमारा एयर बेस सिक्किम, भूटान और चीन के बीच बनने वाले ट्राई-जंक्शन पर स्थित चुम्बी घाटी से निकटतम हवाई अड्डा है, तो ये माना जा रहा है कि इस एयर बेस पर रफ़ाल की तैनाती का मक़सद चीन के साथ लगती सीमा पर नज़दीक से नज़र रखना है. 
इन सभी बातों ये अंदाज़ा लगाना मुश्किल नहीं है कि चूँकि चीन के साथ चल रहे सीमा विवाद का जल्द ही कोई हल निकलता नहीं दिख रहा, इसीलिए भारत भी अपनी सैन्य तैयारी बढ़ाने में कोई कसर नहीं छोड़ रहा है. 
इमेज स्रोत, Getty Images
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
एमक्यू-9बी ड्रोन 35 घंटे से अधिक समय तक हवा में रहने में सक्षम हैं और चार हैलफ़ायर मिसाइल और करीब 450 किलोग्राम बम ले जा सकते हैं. 
एमक्यू-9बी ड्रोन उसी एमक्यू-9 "रीपर" ड्रोन का एक प्रकार है जिसका इस्तेमाल 31 जुलाई को एक हैलफ़ायर मिसाइल को लॉन्च करने के लिए किया गया था जिसने काबुल में अल-क़ायदा नेता अयमन अल-ज़वाहिरी को खत्म कर दिया था.
इन ड्रोन्स को बनाने वाली कंपनी जनरल एटॉमिक्स ग्लोबल कॉरपोरेशन के मुख्य कार्यकारी डॉ विवेक लाल ने हाल ही में समाचार एजेंसी पीटीआई से बातचीत में इस बात की पुष्टि की कि दोनों देशों के बीच इस मामले पर बातचीत काफी आगे बढ़ चुकी है. 
ये माना जा रहा है कि भारत पूर्वी लद्दाख सीमा पर चीन के साथ चल रहे गतिरोध और हिंद महासागर क्षेत्र में चीनी युद्धपोतों की गतिविधियों पर नज़र रखने के लिए मानव-रहित प्लेटफॉर्म्स की खरीद पर ध्यान केंद्रित कर रहा है और सशस्त्र ड्रोन्स की खरीद इसी सोच के तहत है. 
इसी साल फरवरी में इस तरह की खबरें आयी थी कि अपनी हथियारों के स्वदेशीकरण की नई नीति की वजह से भारत ने इन ड्रोन्स को खरीदने की योजना को ठन्डे बस्ते में डाल दिया है. 
लेकिन ताज़ा ख़बरों से ये साफ़ है कि भारत और अमेरिका के बीच इन ड्रोन्स को लेकर बातचीत सही रास्ते पर चल रही है. 
इमेज स्रोत, US NAVY AND NORTHROP GRUMMAN VIA REUTERS
भारत के विदेश मंत्री डॉ एस जयशंकर ने 21 अगस्त को कहा कि भारत और चीन के रिश्ते एक बहुत मुश्किल दौर से गुज़र रहे हैं और इसकी वजह चीन का 1990 के दशक में किए गए उन समझौतों की अवहेलना करना है जिनके मुताबिक सीमा क्षेत्रों में सैनिकों को इकट्ठा करना प्रतिबंधित है. 
ब्राज़ील के साओ पाउलो में एक भारतीय समुदाय के कार्यक्रम में भाग लेते हुए डॉक्टर जयशंकर ने कहा, "आप जानते हैं कि दो साल पहले गलवान घाटी में क्या हुआ था. उस समस्या का समाधान नहीं हुआ है और यह स्पष्ट रूप रिश्तों पर एक बुरा असर डाल रहा है." 
डॉ जयशंकर ने ये भी कि कहा कि चीन भारत का पड़ोसी है और हर कोई अपने पड़ोसी के साथ अच्छे सम्बन्ध चाहता है लेकिन उसके लिए पारस्परिक सम्मान और पारस्परिक संवेदनशीलता होनी चाहिए. 
18 अगस्त को बैंगकॉक में डॉ एस जयशंकर ने कहा था कि चीन ने जो सीमा पर किया उसके बाद भारत और चीन के सम्बन्ध के बहुत ही मुश्किल दौर से गुज़र रहे हैं. 
इसके जवाब में चीन के विदेश मंत्रालय के प्रवक्ता ने कहा था कि मतभेदों की तुलना में दोनों देशों के साझा हित कहीं ज़्यादा हैं और और दोनों देशों के पास ये क्षमता है कि वो एक-दूसरे को कमतर आंकने के बजाय एक-दूसरे को सफल बनाने में मदद करें. 
लद्दाख पर अमेरिका की चिंता से चीन नाराज़, भारत के लिए क्या हैं मायने?
इमेज स्रोत, Getty Images
पूर्वी लद्दाख में एलएसी पर बने गतिरोध का हल निकालने के लिए भारत और चीन की सेनाएं अब तक 16 बार कोर कमांडर स्तर की वार्ता कर चुके हैं लेकिन कई लंबित मुद्दों से निपटने में कोई ख़ास कामयाबी नहीं मिली है. 
फरवरी 2021 में दोनों पक्ष पैंगोंग त्सो से हटने पर सहमत हुए थे. अगस्त 2021 में दोनों पक्षों की सेनाएं गोगरा-हॉट स्प्रिंग्स क्षेत्र में पेट्रोलिंग पॉइंट 17 से हट गयीं थी. 
इसी बीच हाल ही में खबरें आईं कि चीनी विमान विवादित सीमावर्ती इलाकों के करीब उड़ान भर रहे थे. जब चीन से इस बारे में एक पत्रकार वार्ता में पूछा गया तो चीन के विदेश मंत्रालय के प्रवक्ता ने कहा, "मैं इस बात पर जोर देना चाहता हूं कि चीन हमेशा भारत और चीन के बीच हस्ताक्षरित प्रासंगिक समझौतों के अनुसार सीमावर्ती क्षेत्रों में सामान्य गतिविधियों का संचालन करता है."
ये माना जा रहा है कि चीन के डेमचोक और डेपसांग के इलाकों पर बातचीत करने से इंकार करने की वजह से दोनों देशों के बीच का सीमा गतिरोध नहीं सुलझ पा रहा है. 
ताइवान मुद्दे पर नेपाल समेत भारत के सभी पड़ोसी देश चीन के समर्थन में 
इमेज स्रोत, Getty Images
भारतीय सेना के सेवानिवृत मेजर जनरल एसबी अस्थाना रक्षा और सामरिक मामलों के विशेषज्ञ हैं. 
उनका कहना है कि भारत और चीन अपना शक्ति प्रदर्शन करते रहेंगे लेकिन दोनों ही देश ये नहीं चाहेंगे कि तनाव को नए स्तर पर ले जाया जाए. 
वे कहते हैं, "चीन को कुछ इलाकों पर पहले कब्ज़ा कर लेने का फ़ायदा मिला है इसलिए वो वहां से पीछे नहीं हटेगा और इसलिए उसकी बातचीत में ज़्यादा दिलचस्पी नहीं है. चीन की सामरिक नीति ये है कि बिना युद्ध के जितना भी कब्ज़ा किया जा सके वो कर लिया जाये. ये करने के लिए वो किसी भी समझौते को तोड़ने के लिए तैयार रहते हैं. चीन की ये कोशिश रहती है कि जहां भी खाली जगह मिले तो आगे बढ़ जाओ और जब कोई रोक दे तो रुक जाओ लेकिन युद्ध में मत पड़ो."
मेजर जनरल अस्थाना डोकलाम में हुए भारत-चीन सीमा विवाद का उदहारण देते हुए कहते हैं, "डोकलाम में उन्होंने सड़क बनानी शुरू की. जब उन्हें रोक दिया गया तो वो रुक गए. जहां तक आगे आ गए थे वहां उन्होंने कैंप बना लिया. तो ये एक इंक्रीमेंटल एन्क्रोचमेंट स्ट्रेटेजी (आगे बढ़ते हुए अतिक्रमण करते रहने की रणनीति) है."
अमेरिका ने कहा- भारत सीमा पर मज़बूत हो रहा है चीन
इमेज स्रोत, Reuters
अमेरिका और भारत के बीच एमक्यू-9बी प्रिडेटर ड्रोन के सौदे के बारे में मेजर जनरल अस्थाना का कहना है कि अमेरिका चीन का प्रतिद्वंद्वी है और चीन से प्रतिस्पर्धा में आगे रहने के लिए उसे भारत का सहारा ज़रूरी है. साथ ही वे कहते हैं कि अगर "अमेरिका को चीन के विस्तारवाद और आक्रामकता पर अंकुश लगाना है" तो भारत की सैन्य क्षमता बढ़ाना उसके हित में है. 
वे कहते हैं, "तो अगर अमेरिका भारत की शक्ति बढ़ाता है तो उससे अमेरिका का मक़सद भी पूरा होता है. इस स्थिति भारत को ड्रोन देना अमेरिका के हक़ में हैं. इसलिए ये बातचीत आगे बढ़ रही है."
भारत और अमेरिका की सेनाओं के बीच चल रहे और प्रस्तावित सैन्य अभ्यासों को मेजर जनरल अस्थाना एक "सन्देश" देने का ज़रिया मानते हैं. 
वे कहते हैं, "जब दो देशों की सेनाएं ऊंचाई वाली जगहों पर सैन्य अभ्यास करती हैं तो यह संदेश जाता है कि उन दोनों में आपसी समन्वय है और अगर ज़रुरत पड़े तो ये सेनाएं एक साथ लड़ सकती हैं." 
मेजर जनरल अस्थाना याद दिलाते हैं कि चीन भी सैन्य अभ्यास के ज़रिये शक्ति प्रदर्शन करता रहता है ताकि उसे मनोवैज्ञानिक लड़ाई में बढ़त हासिल हो सके.
चीन लद्दाख में ऐसा क्या कर रहा, जिसे अमेरिकी जनरल ने बताया आँखें खोलने वाला 
इमेज स्रोत, Getty Images
मेजर जनरल अस्थाना के मुताबिक इस बात की उम्मीद नहीं की जा सकती कि चीन ने सीमा क्षेत्रों में जो स्थायी निर्माण कर लिए हैं उसे छोड़ कर वो चला जायेगा. 
वे कहते हैं, "चीन ने कब्ज़ा करने के बाद अपने कब्ज़े को मज़बूत कर लिया है. चीन ने बंकर बना लिए हैं और बहुत सा स्थायी निर्माण कर लिया है. अब उसे छोड़ के वो जाने वाले नहीं हैं."
उनके मुताबिक अगर इस मामले को सैन्य रूप से बढ़ने देता है तो उसका बड़ा असर भारत की अर्थव्यवस्था पर पड़ेगा. "भारत के हित में यही है कि इस मामले को लड़ाई की तरफ न ले जाकर चीन की कार्रवाइयों पर जवाबी कार्रवाई करे."
वे कहते  हैं, "मिसाल के तौर पर अगर चीन ने सीमावर्ती क्षेत्रों में इंफ्रास्ट्रक्चर बनाया है तो भारत को भी इंफ्रास्ट्रक्चर बनाना चाहिए. अगर वो एलएसी पर गाँव बना रहे हैं तो भारत को भी वहां गाँव बनाने चाहिए. अगर वो ज़्यादा बंकर बना रहे हैं तो भारत को भी ज़्यादा बंकर बनाने चाहिए. जिस स्तर पर चीन कार्रवाई कर रहा है उसी स्तर पर भारत को कार्रवाई करनी चाहिए."  
ये भी पढ़ें:
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
अमेरिकी प्रतिनिधि सभा की स्पीकर नैंसी पेलोसी के साथ ताइवान की राष्ट्रपति साई इंग-वेन
ताइवान की राजधानी ताइपे के लिए सोमवार का ये दिन बाकी दिनों से अलग था. 
दोपहर के वक्त सालाना 'एयर रेड ड्रिल' शुरू हो गई. इस ड्रिल का उद्देश्य ताइवान के लोगों को चीन के संभावित हमले के लिए तैयार करना होता है.  
ताइवान का पड़ोसी चीन दुनिया में 'सुपरपावर' की हैसियत रखता है. 
अमेरिकी प्रतिनिधि सभा की स्पीकर नैन्सी पेलोसी की यात्रा के बाद से चीन नाराज़ है और यहां तनाव चरम पर है.
इस बीच, अमेरिका ने ताइवान के करीब चीन की सैन्य गतिविधि को 'उकसावे वाली कार्रवाई' बताया है और आरोप लगाया है कि इससे क्षेत्र में ख़तरे की स्थिति बन रही है. 
समाप्त
दूसरी तरफ़ चीन ने अमेरिका से कहा है कि वो 'आग से नहीं खेले.'  
बढ़ते तनाव के बीच ये सवाल भी पूछा जा रहा है कि क्या ताइवान को लेकर अमेरिका और चीन में युद्ध छिड़ सकता है? 
बीबीसी ने इस सवाल का जवाब पाने के लिए चार एक्सपर्ट से बात की 
इमेज स्रोत, Getty Images
च्यांग काई शेक
महाशक्तियों के बीच संघर्ष में ताइवान इतना अहम क्यों हो गया है, ये समझने के लिए हमें करीब 70 साल पीछे जाना होगा. 
उस वक़्त चीन में गृह युद्ध छिड़ा था. एक तरफ माओत्से तुंग की अगुवाई में कम्युनिस्ट थे. दूसरी तरफ च्यांग काई शेक के नेतृत्व में राष्ट्रवादी ताक़तें थीं. 
साल 1949 आते आते राष्ट्रवादी बुरी तरह पराजित होने लगे. तब च्यांग काई शेक को तय करना था कि वो अपनी सेना को कहां ले जाएं. 
वाशिंटगन स्टेट यूनिवर्सिटी से जुड़े और ताइवान के इतिहास के जानकार जेम्स लिन बताते हैं, " वो एक ऐसे इलाके में चले जाना चाहते थे जहां फिर से ताक़त बटोर सकें. एक ऐसी जगह जहां वो फिर से खड़े हो सकें और जो बड़ा इलाका उन्होंने गंवा दिया है, उसे फिर से हासिल कर सकें." 
दुनिया के सभी मच्छर एक साथ ख़त्म किए जा सकते हैं? Duniya Jahan
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
वो बताते हैं कि उस वक्त च्यांग काई शेक के पास सीमित विकल्प थे. 
जेम्स लिन के मुताबिक, " वो सोचते थे कि कम्युनिस्ट राष्ट्र से सुरक्षा के हिसाब से ताइवान की क्षमता शायद सबसे अच्छी है. कम्युनिस्टों के पास सेना को ताइवान ले जाने के लिए संसाधन नहीं थे. इसीलिए काई शेक ताइवान गए. निर्वासन में रहते हुए उन्होंने वहां सरकार गठित की. कम्युनिस्ट अब तक ताइवान को अपने अधिकार में नहीं ले पाए हैं." 
चीन के लिए ताइवान हमेशा से ऐसा अभियान रहा, जो पूरा नहीं हो पाया है. शुरुआती दिनों में यहां की पूंजीवादी सरकार ने ताइवान के 'असली चीन' होने का दावा किया. अमेरिका ने पूरी मजबूती से ताइवान का समर्थन किया और इसे 'आज़ाद चीन' बताया.
लेकिन हकीकत में ये उस तरह आज़ाद नहीं था. चेंग काई शेक किसी तानाशाह की तरह थे. उन्होंने 'मार्शल लॉ' लागू किया था. 
जेम्स लिन बताते हैं, " अमेरिका का ताइवान को समर्थन इसके लोकतांत्रिक होने को लेकर नहीं था. समर्थन की वजह थी चीन के करीब इसकी रणनीतिक स्थिति. तब से ताइवान अमेरिकी विदेश नीति का बेशकीमती साझेदार बन गया." 
इमेज स्रोत, AFP/GETTY IMAGES
ताइवान में लोकतंत्र चार दशक बाद आया. 1990 के दशक से यहां राष्ट्रपति का सीधा चुनाव होता है. तब से ताइवान में ऐसे लोगों की संख्या लगातार घट रही है जो खुद को चीनी बताते हैं. हाल में हुए एक सर्वे के मुताबिक ऐसे लोगों की संख्या सिर्फ तीन प्रतिशत है. 
जेम्स लिन कहते हैं, "1990 के दशक से ताइवान की अलग पहचान उभरने लगी. बीजिंग को ये बात ख़तरे की तरह लगती है. ये अब अनसुलझे गृह युद्ध की बात नहीं रह गई. ताइवान के लोग अपनी पहचान चीन से अलग देखने लगे हैं. चीन इसे अलगाववाद की तरह देखता है." 
लेकिन ताइवान के लिए उसकी ऐतिहासिक, भौगोलिक और वैचारिक स्थिति एक त्रासदी बन गई है. वहां के लोग जो सोचते हैं, वैसा हाल फिलहाल होना मुश्किल है. 
ईस्ट चाइना सी स्थित ये द्वीप अमेरिका और चीन दोनों के लिए बहुत अहम है. 
इमेज स्रोत, GETTY/AFP
जिमी कार्टर और डेंग शियाओपिंग
साल 1941 में जापान ने पर्ल हार्बर पर हमला किया और अमेरिका को दूसरे विश्व युद्ध में खींच लिया. जापान का हमला अमेरिका के लिए बड़े झटके की तरह था. तब तक अमेरिकी मानते थे कि प्रशांत और अटलांटिक महासागर उन्हें विदेशी हमलों से बचाते रहेंगे. 
फिर अमेरिका को लगा कि उसे अपनी सुरक्षा के लिए और उपाय करने होंगे. चीन और सोवियत समर्थन वाली कम्युनिस्ट सरकारों से अपनी सुरक्षा के लिए अमेरिका ने दक्षिण पूर्व और पूर्वी एशिया में द्वीपों की पहली चेन तैयार की. ताइवान इस चेन की अहम कड़ी बना हुआ है.  
लंदन स्थित थिंक टैंक "चैटम हाउस" की सीनियर रिसर्च फेलो डॉक्टर यू जे बताती हैं, "साल 1954 में पहली बार ठोस भरोसा दिया गया कि अगर मेनलैंड चीन की ओर से ताइवान पर कोई ख़तरा आता है तो अमेरिका उसे सैन्य मदद मुहैया कराएगा." 
वो बताती हैं कि दूसरा कदम था 1979 का 'ताइवान एक्ट'. इसके मुताबिक अगर बीजिंग एकतरफा तरीके से यथास्थिति बदलने की कोशिश करता है तो अमेरिका सैन्य सहायता देगा. 
डॉक्टर यू जे ये भी कहती हैं कि ताइवान को लेकर अमेरिका और चीन के संबंधों में दो धारा हैं. इनमें 'ताइवान रिलेशन्स एक्ट' के साथ 'स्ट्रैटज़िक एम्बीग्यूटी' यानी 'रणनीतिक पेंच' वाली नीति भी है. 
इनके सिरे अमेरिका के पूर्व राष्ट्रपति रिचर्ड निक्सन के फ़ैसले से जाकर जुड़ते हैं. साल 1972 में निक्सन ने चीन के साथ मेलजोल बढ़ाना शुरू किया.  'शंघाई घोषणापत्र' तभी सामने आया. इसी ने 'वन चाइना पॉलिसी' स्थापित की.
ट्यूनीशिया लोकतंत्र की राह से क्यों हटा रहा है? - Duniya Jahan
इसके मुताबिक अमेरिका ये मानता है कि ताइवान स्ट्रेट के दोनों तरफ चीनी हैं. वो ये भी मानता है कि चीन एक है और ताइवान चीन का हिस्सा है. 
ये नीति अमल में आई और ताइवान ने संयुक्त राष्ट्र में अपनी सीट गंवा दी. 1970 के दशक के आखिर तक अमेरिका के चीन के साथ पूर्ण राजनयिक संबंध स्थापित हो गए.
अमेरिका हमेशा कहता रहा है कि ये नीति सिर्फ़ बीजिंग के ताइवान पर दावे को मानती है, लेकिन इसे मंज़ूरी या मान्यता नहीं देती. 
चीन 'वन चाइना सिद्धांत' की बात करना पसंद करता है. जो ताइवान को चीन का हिस्सा बताता है और यहां एक शब्द भर से पूरी दुनिया बदल जाती है. 
डॉक्टर यू जे कहती हैं, " वन चाइना पॉलिसी का मतलब है कि अमेरिका बीजिंग को पीपुल्स रिपब्लिक ऑफ़ चाइना की वैध सरकार मानता है. 'वन चाइना प्रिंसिपल' का मतलब है कि अमेरिका को ये मान्यता देनी चाहिए कि सिर्फ़ बीजिंग की सरकार ही संयुक्त राष्ट्र या किसी दूसरे अंतरराष्ट्रीय मंच पर चीन का प्रतिनिधित्व करने वाली इकलौती सरकार है."
ताइवान को भरोसा देने के लिए अमेरिका के तत्कालीन राष्ट्रपति जिमी कार्टर ने 1979 में 'ताइवान रिलेशन्स एक्ट' पर हस्ताक्षर किए. इसमें ताइवान को हथियार बेचने का वादा किया गया ताकि वो अपनी रक्षा कर सके. 
ताइवान के ख़िलाफ़ बल प्रयोग या ज़ोर ज़बरदस्ती को लेकर भी इसमें चेतावनी दी गई है. लेकिन इसमें ये साफ़ नहीं है कि अगर चीन ने हमला किया तो क्या अमेरिका ताइवान की रक्षा के लिए आगे आएगा? 
इमेज स्रोत, Getty Images
जो बाइडन और नैंसी पेलोसी
तब से अमेरिका की जो आधिकारिक नीति रही है, उसमें ये एक अहम 'रणनीतिक पेंच' है. 
डॉक्टर यू जे कहती हैं, " 40 साल पीछे जाएं तो इस एक्ट के जरिए मकसद पूरा हुआ लेकिन मुझे लगता है कि अब चीन उभार पर है. जो किसी हद तक अमेरिका के दबदबे को चुनौती देता है और अमेरिका को लगता है कि शायद ताइवान के मुद्दे को अब ज़्यादा देर तक परे नहीं रखा जा सकता. इसे लेकर और ज़्यादा स्पष्टता लाने की ज़रूरत है."
अमेरिकी राष्ट्रपति जो बाइडन ताइवान के मुद्दे पर कई बार अंतरराष्ट्रीय समुदाय में सिहरन की स्थिति पैदा कर चुके हैं. 
हाल में जो बाइडन के जापान के दौरे के दौरान ऐसा देखने को मिला था. 
चीन के मुक़ाबले ताइवान के पास कितने हथियार हैं?
अमेरिकी राष्ट्रपति बाइडन विदेश नीति के मामले में कोई नौसिखिए नहीं हैं. 
वो बरसों तक सीनेट की विदेश नीति समिति के प्रमुख रहे हैं. लेकिन कई बार चूक कर जाना भी उनकी आदत में शुमार है. 
डॉक्टर यू जे कहती हैं, " उनके प्रशासन के कुछ सीनियर सदस्यों ने ये कहते हुए उनके बयान से पीछे हटने की कोशिश की कि 'वन चाइना पॉलिसी' का सम्मान किया जाना चाहिए. मुझे लगता है कि आगे बढ़ने की दिशा को लेकर बाइडन प्रशासन के बीच असहमति है और जब तक इस मामले में कोई सहमति नहीं बन जाती है तब तक आप अलग अलग सदस्यों से अलग अलग बात सुनते रहेंगे." 
एक और क्षेत्र ऐसा है जहां अमेरिकी प्रशासन की बातों को गौर से परखा जा रहा है. वो है ताइवान के करीब चीन की गतिविधियां. अमेरिकी प्रशासन के एक अधिकारी के मुताबिक वहां कभी भी कोई हादसा या घटना हो सकती है. 
इमेज स्रोत, EPA
जब कोई उभरती शक्ति किसी 'सुपरपावर' को चुनौती देती है तो नतीजा युद्ध के रूप में सामने आता है. 
चीन आर्थिक, राजनीतिक और सैन्य तौर पर एक उभरती शक्ति है, इसे लेकर कोई शक या सवाल नहीं है. 
स्टैनफ़र्ड यूनिवर्सिटी की फेलो ओरियाना स्काइलर मैस्ट्रो बताती हैं, "अगर आप 1990 के दशक के मध्य के दिनों पर गौर करें तो चाहे वो पनडुब्बी हों, फाइटर जेट हों या जहाज हों, उनमें से शून्य से चार प्रतिशत तक ही आधुनिक थे. इस वक़्त कम से कम 50 या कुछ मामलों में 70 से 80 प्रतिशत तक उपकरण आधुनिक हैं."
क्या सैकड़ों मौत रोकने का फॉर्मूला मिल गया? - दुनिया जहान
बीते दो दशक के दौरान चीन की क्षमता पूरी तरह बदल गई है. इस वजह से चीन दुनिया के कारोबारी संगठनों और अंतरराष्ट्रीय संस्थानों में दबदबा दिखाने लगा. वो अपने पड़ोस में संप्रभुता को लेकर कहीं ज़्यादा आ्क्रामक तरह से दावेदारी करने लगा.  
ओरियाना बताती हैं कि चीन ने अपनी ताक़त में बेशुमार इजाफ़ा कर लिया है. उसके पास सैकड़ों जहाज हैं. संख्या में वो अमेरिका से भी आगे है. आधुनिक विमानों के मामले में वो अमेरिका के बराबर हैं. 
ओरियाना ये भी कहती हैं कि चीनी सेना ने ताक़त भले ही बढ़ा ली हो लेकिन अमेरिकी सेना अब भी कहीं बेहतर है. हालांकि ताइवान के मामले में चीन के पास घरेलू परिस्थिति का फायदा है. ताइवान के करीब अमेरिका का सिर्फ़ एक एयरबेस है. वहीं चीन के पास 39 अड्डे हैं. 
ओरियाना स्काइलर मैस्ट्रो बताती हैं, " ताइवान को लेकर चीन की सेना प्रमुख तौर पर चार तरह के हमलों की तैयारी करती मालूम होती है. पहला है ताकत से जुड़ा अभियान. मसलन वो तब तक ताइवान पर मिसाइल दागेंगे जब तक कि नेतृत्व घुटने न टेक दे. इसके अलावा वो तब तक नाकेबंदी कर सकते हैं जब तक कि ताइवान का नेतृत्व शी जिनपिंग की मांग के आगे हथियार न डाल दे. वो एयर रेड कर सकते हैं. वो इस इलाके के अमेरिकी ठिकानों को निशाना बना सकते हैं. चौथा अभियान चौतरफा हमला हो सकता है. ज़्यादातर सैन्य विशेषज्ञों की राय है कि चीन शुरुआती तीन विकल्पों को तो आज़मा सकता है लेकिन विशेषज्ञों के बीच बहस इस बात पर होती है कि क्या चीन चौथे विकल्प को आजमाएगा?" 
इमेज स्रोत, Reuters
जो बाइडन और शी जिनपिंग
अमेरिकी रणनीतिकार बीते एक दशक से इन तमाम परिदृश्यों पर गौर करते हुए समाधान तलाशने में जुटे हैं. 
ओरियाना बताती हैं कि चीन क्रूज़ और बैलिस्टिक मिसाइल कार्यक्रम के मामले में दुनिया में सबसे आगे है. 
वो कहती हैं कि बहस ये भी होती है कि क्या अमेरिका को चीन के करीब लड़ाई करनी चाहिए या फिर उसे द्वीपों की दूसरी श्रंखला तैयार करनी चाहिए. जिसमें ताइवान से आगे का इलाका शामिल हो. मसलन गुआम और पैसिफिक आइलैंड. यानी कोशिश लड़ाई को चीनी सीमा से दूर से रखने की हो. 
दोनों ही पक्ष अनुमान लगाने में जुटे हैं और स्थिति बेहद विस्फोटक हो गई है. लेकिन क्या जंग भी छिड़ सकती है, इस सवाल पर  ओरियाना कहती हैं, "मुझे लगता है कि हमारे पास तीन से चार साल हैं, लेकिन उसके बाद मुझे ऐसी परिस्थिति दिखाई नहीं देती कि ये जंग न हो. मेरी तरह ही इस मामले पर नज़र रखने वाले मेरे साथी मानते हैं कि चीन के पास ताइवान से भी ज़रूरी मुद्दे होने चाहिए. लेकिन मैं यही कह सकती हूं कि कम्युनिस्ट पार्टी के लिए ताइवान सबसे अहम मुद्दा है." 
ओरियाना कहती हैं कि चीन की सरकार के रूख को बड़े पैमाने पर जनसमर्थन भी हासिल है. 
ओरियाना बताती हैं, " सेना की रणनीति, आर्थिक रूख और विदेश नीति के लिहाज से वो स्मार्ट है और ये तय कर रहे हैं कि बोझ असहनीय न हो जाए. विरोध की मूल बात ये ही है कि ताइवान एक आज़ाद देश की तरह बर्ताव कर रहा है और चीन को ये मंजूर नहीं है. अमेरिका ताइवान की रक्षा से जुड़ा है तो मुझे तब तक और कोई रास्ता दिखाई नहीं देता जब तक कि कोई अप्रत्याशित बदलाव ही न हो जाए." 
रूस के यूक्रेन पर हमले के बाद से ताइवान के भविष्य को लेकर बहस और तेज़ हो गई. क्या चीन इससे प्रोत्साहित होगा या फिर ऐसी कार्रवाई से जुड़े ख़तरों से सबक सीखेगा. 
इमेज स्रोत, EPA
'यूनाइटेड स्टेट्स इंस्टीट्यूट ऑफ़ पीस' के फेलो एंड्रयू स्कोबेल कहते हैं, " बुनियादी बात ये है कि यूक्रेन भौगोलिक रूप से रूस के साथ जुड़ा हुआ है. इसके उलट चीन और ताइवान के बीच करीब सौ किलोमीटर से ज़्यादा का समुद्री फासला है."
एंड्रयू स्कोबेल कहते हैं, " इस द्वीप के ख़िलाफ़ सैन्य अभियान शुरू करना चीन के लिए बड़ी चुनौती है. बीते कुछ दशकों के दौरान रूस दुनिया भर में कई सैन्य कार्रवाई में शामिल रहा है जैसे कि सीरिया में. इसके विपरीत चीन ने 1979 के बाद कोई बड़ी जंग नहीं लड़ी है. तब उन्होंने वियतनाम पर हमला किया था."  
सैन्य गणना एक बात है लेकिन यूक्रेन के मुक़ाबले ताइवान की रणनीतिक और कूटनीतिक स्थिति अलग होने से जुड़ा हिसाब भी चीन को लगाना होगा. 
एंड्रयू स्कोबेल कहते हैं, "चीन के लिहाज से यूक्रेन और ताइवान के बीच अहम अंतर ये है कि यूक्रेन नैटो का सदस्य नहीं है. व्लादिमीर पुतिन ने ये अनुमान लगाते हुए यूक्रेन पर हमला किया कि अमेरिका और नैटो सीधे तौर पर सैन्य हस्तक्षेप नहीं करेंगे. और ऐसा ही हुआ. वहीं, चीन ताइवान को लेकर अनुमान लगाता है कि ताइवान स्ट्रेट में कोई सैन्य संघर्ष छिड़ा तो अमेरिका की सेना ताइवान की मदद के लिए आएगी." 
क्या हवाई सफ़र से जुड़ी मुश्किलें हो पाएंगी दूर? -  Duniya Jahan
एंड्रयू समेत कई विश्लेषक मानते हैं कि न तो अमेरिका और न ही चीन ताइवान को लेकर युद्ध करना चाहते हैं.  
एंड्रयू स्कोबेल कहते हैं, " ये अच्छी ख़बर है. बुरी ख़बर ये है कि इलाके में तनाव बढ़ गया है. अमेरिका और चीन के रिश्ते बीते कई दशकों के मुकाबले सबसे ख़राब दौर में हैं. बहुत सी गलतफहमी और संदेह की स्थिति बनी हुई है. मुझे ये फिक्र है कि किसी बेइरादा आक्रामक कार्रवाई या संघर्ष की स्थिति में दोनों पक्ष अनचाही लड़ाई में फंस सकते हैं." 
ताइवान मामले में शांति बनी रहे, अगर आप ये सोच रहे हैं और मन में निराशावादी विचार न आएं तो इसके लिए पुरज़ोर कोशिश करनी होगी.
चीन की कम्युनिस्ट पार्टी की 20वीं नेशनल कांग्रेस में शी जिनपिंग को अगले पांच साल के लिए नेता चुना जाएगा. ये उनका तीसरा कार्यकाल होगा. उसी दौरान बीजिंग प्रशासन पर दवाब होगा कि ताइवान को लेकर वो कड़ा रूख अपनाएं. 
ताइवान 'वन कंट्री टू सिस्टम' के तहत चीन के साथ एकीकरण के लिए मान जाए इसकी संभावना न के बराबर है. हॉन्ग कॉन्ग में जो कुछ हुआ है, उसे देखने के बाद ऐसा मुश्किल लगता है
लौटते हैं उसी सवाल पर क्या ताइवान को लेकर अमेरिका और चीन में युद्ध छिड़ सकता है? 
कई विशेषज्ञों की राय है कि जंग चीन और अमेरिका के लिए तर्कसंगत नहीं होगी. इससे बड़ी तबाही हो सकती है. वो भी उस वक़्त जब दुनिया की ये दो महाशक्तियां आर्थिक चुनौतियों से जूझ रही हैं. 
हालांकि, ये एक दुधारी तलवार जैसी स्थिति है. विशेषज्ञ मानते हैं कि कई बार जंग ही किसी समस्या का समाधान होती है. उन्हें अभी ये लग रहा है कि दोनों देश तलवार की धार के बहुत करीब पहुंच रहे हैं. 
ये भी पढ़ें-:
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूबपर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
सलीम शेख़, नरोदा पाटिया मामले के मुख्य गवाह हैं. उनकी गवाही की मदद से अहमदाबाद की स्पेशल कोर्ट ने बीजेपी के तत्कालीन विधायक माया कोडनानी और चार दूसरे लोगों को उम्र कैद की सज़ा सुनाई थी. शेख ने कोर्ट ने सामने शिनाख़्त परेड में कोडनानी की पहचान की थी.
मामले में तीन सौ से अधिक गवाह थे जिनकी गवाही सुप्रीम कोर्ट की बनाई एक विशेष जाँच टीम ने दर्ज की थी. ज़्यादातर गवाह या तो ख़ुद ही पीड़ित थे या उन्होंने दंगों में किसी अपने को खोया था. इनमें से कुछ लोग शिकायतकर्ता भी थे.
बीबीसी ने इनमें से कुछ गवाहों से बात करने की कोशिश की. कई लोगों ने बात करने से मना कर दिया, तो कुछ ने नाम न ज़ाहिर करने की शर्त पर बात की.
बिलकिस बानो के मामले में 11 दोषियों की रिहाई के बाद बिलकिस ने एक बयान जारी किया जिससे साफ़ झलकता है कि वो अपनी और अपने परिवार की सुरक्षा को लेकर चिंतित हैं.
उनके क़रीबी लोगों ने बताया कि उनका परिवार एक जगह पर बहुत दिनों तक नहीं रहता और पिछले दस सालों में वो घर बदलते रहे हैं. बिलकिस ने अपने बयान में सभी 11 दोषियों को वापस जेल भेजने की अपील की है.
समाप्त
सलीम शेख
शेख अपने परिवार को खो चुके थे और उन्होंने 27 फ़रवरी 2002 को कोडनानी को दूर से देखा था. अपने बयान में उन्होंने कहा कि उन्होंने कोडनानी को दंगाइयों से बात करते हुए देखा था, जिन्होंने उस इलाके से भागने के बजाय मुस्लिम घरों पर हमला करना शुरू कर दिया था.
उन्होंने कहा, "मैंने शिनाख्त परेड में उनकी (कोडनानी) और उनके चार समर्थकों की शिनाख़्त की थी. मेरे बयान के बाद उन्हें उम्र कैदी की सज़ा सुनाई गई थी."
शेख रिक्शा चलाते हैं और उनके पांच बच्चे हैं. उनकी तीन बेटियों की शादी हो चुकी है, एक बेटा कॉलेज में पढ़ता है और दूसरे बेटा बेरोज़गार है.
उनका कहना है कि अब उन्हें अपने परिवार की चिंता हो रही है. वे कहते हैं, "मैंने आगे आकर ताकतवर लोगों के ख़िलाफ़ बयान दिया, वो कुछ भी कर सकते हैं. अभी मैंने अपने एक बेटे को दूसरे राज्य में भेज दिया है. मुझे लगता है उनकी जान को ख़तरा है. कभी कभी मुझे नारोदा पाटिया केस के मुख्य गवाह बनने का अफ़सोस होता है." 
यह पूछे जाने पर कि उन्हें किस बात का डर है, वो कहते हैं कि जिन लोगों को उम्रकैद की सज़ा हुई थी वो इसी इलाके में रहते हैं और जब भी वो आमने-सामने आते हैं, उनके हावभाव से उन्हें डर लगता है. वो उन लोगों की बात कर रहे हैं जिन्हें उम्र कैद की सज़ा हुई थी लेकिन वो बेल पर बाहर हैं. 
वो कहते हैं कि उन्हें डर लगा रहता है कि उन्हें किसी ग़लत मामले में फंसा दिया जाएगा, शेख का कहना है कि ये लोग जेल से बाहर आ गए हैं और अब बीजेपी के लिए काम कर रहे हैं. 
बिलकिस बानोः गैंगरेप के आरोपियों की रिहाई पर क्या बोला परिवार
बीबीसी ने इस बारे में गुजरात बीजेपी के प्रवक्ता याग्नेश दवे से बात करने की कोशिश की लेकिन उन्होंने इन आरोपों पर कुछ भी कहने से इनकार कर दिया. उन्होंने कहा, "मैं इस बारे में कोई भी बात नहीं करना चाहता." 
बशीर ख़ान का कहना है कि केंद्र और राज्य सरकार उन अभियुक्तों का साथ दे रही हैं, जिन्हें गवाहियों के बाद जेल भेज दिया गया था. वो कहते हैं, "ये बात सभी को पता है, कि उन्हें बहुत समर्थन मिल रहा है, पहले ऐसा नहीं होता था. मुझे डर लग रहा है क्योंकि मैं सिर्फ़ गवाह नहीं शिकायतकर्ता भी हूं. "
27 फ़रवरी 2002 को जब उनके इलाके में दंगा फैला, तब ख़ान वहीं मौजूद थे. वो कहते हैं, "उसके बाद मैंने आगे आकर क़ानूनी तरीके से लड़ने का फ़ैसला किया. मैंने शिकायत दर्ज कराई, गवाह बना और इंसाफ़ के लिए लगातार कोर्ट के चक्कर काटता रहा क्योंकि सभी अभियुक्त जेल से बाहर आने में कामयाब रहे थे."
बशीर खान
बशीर ख़ान कहते हैं कि उनके पास अब पैसे नहीं बचे हैं, उन्होंने कई बार सड़क किनारे खाने का स्टॉल लगाने की कोशिश की, लेकिन उनका कहना है कि क्योंकि उन्होंने एक बड़ी पार्टी के नेता को जेल भिजवा दिया था, स्थानीय पुलिस उन्हें बहुत परेशान करती थी. ख़ान ने अब ऑनलाइन खाने की डिलीवरी का बिज़नेस शुरू किया है. हालांकि स्थानीय पुलिस इंस्पेक्टर केवी व्यास ने बीबीसी से बात करने हुए इन आरोपों को निराधार बताया और कहा कि पुलिस किसी को भी परेशान नहीं करती. 
हमने गुलबर्ग केस के गवाहों से भी बात की. उनका कहना है कि उन्हें भी इसी तरह की धमकियां मिल रही हैं. नाम नहीं ज़ाहिर करने की शर्त पर एक गवाह ने बताया कि कई लोगों को स्थानीय पुलिस तीस्ता सीतलवाड़ की गिरफ़्तारी के मामले में पेश होने के लिए कह चुकी है.
उनका कहना है कि उन्हें डर लग रहा है, बेहतर है कि वो इस मामले में कुछ न कहें.
बिलकिस बानो के गांव से मुस्लिम परिवारों का पलायन
एक और गवाह ने बताया कि उन्हें दंगों के केस के एक व्यक्ति जो बेल पर बाहर था, ने एक गलत मामले में फंसा दिया. गवाह ने नाम उजागर न करने की शत पर बताया, "मैं ही वो गवाह हूं, जिसके कारण वो जेल में है, और वो बिना मतलब मेरे साथ झगड़ा मोल रहे हैं. हमें स्थानीय पुलिस पर भरोसा नहीं है, इसलिए हम उनके पास नहीं जाते."
इमरान कुरैशी, नारोदा गाम केस के गवाह हैं. उनका कहना है कि केस में गवाह बनने के बाद वो कभी अपने पैतृक घर नहीं गए. वो कहते हैं, "मैंने अपने इलाके के कुछ बहुत प्रभावशाली लोगों के ख़िलाफ़ गवाही दी, मैं 2002 में बच गया, लेकिन मुझे नहीं लगता कि मैं फिर से बच पाऊंगा. इसलिए मैंने नारोदा गाम से बाहर, दूसरी जगह पर रहने का फ़ैसला किया."
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
बशीर ख़ान को कई दंगे के कई दूसरे गवाहों की तरह सुरक्षा प्रदान की गई है. इनमें से कई गवाहों को सुप्रीम कोर्ट के कहने पर सुरक्षा दी गई. ख़ान का आरोप है पुलिस की सुरक्षा से उन्हें बहुत मदद नहीं मिलती क्योंकि उनकी सुरक्षा में कोई हर वक्त मौजूद नहीं रहता.
वो कहते हैं, "वो महीने में एक बार मुझसे मिलने आते हैं और महीने में एक-दो बार फ़ोन करते हैं. बाकी पूरे समय वो कहीं और रहते हैं, मेरे साथ नहीं."
बीबीसी ने इस बारे में अहमदाबाद शहर के पुलिस कमिश्नर से बात की. उन्होनें कहा कि एक गंभीर मुद्दा है और उन्हें इस तरह के आरोपों की जानकारी नहीं है, न ही उनतक कोई इन शिकायतों को लेकर आया है. उन्होंने कहा कि वो इससे जुड़ी जानकारियां जुटाएंगे और गड़बड़ी पाए जाने पर कड़ी कार्रवाई करेंगे.
दंगा पीड़ितों के लिए केस लड़ रहे एक वरिष्ठ वकील ने नाम न बताने की शर्त पर कहा कि पुलिस की मौजूदगी में अपने काम करने की जगहों पर या दूसरी जगहों पर पीड़ित असहज महसूस करते हैं, वो खुद ही नहीं चाहते कि पुलिस उनके साथ चले.
विटनेस प्रोटेक्शन स्कीम के बारे में बताते हुए कई दंगा पीड़ितों के लिए केस लड़ने वाले वकील सम्सद पठान कहते हैं कि अलग अलग मामलों में गवाहों को अलग तरह से सुरक्षा दी जाती है. 
जैसे कि पहले दंगा मामलों में सीआईएसएफ़ की सुरक्षा दी जाती थी. बाद में गुजरात पुलिस ने सुरक्षा देना शुरू किया. नियमों के मुताबिक एक गवाह को हर जगह हर समय पर सुरक्षा मिलनी चाहिए. 
ये भी पढ़ें:
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
कांग्रेस पार्टी के वरिष्ठ नेता ग़ुलाम नबी आज़ाद ने अपनी नाख़ुशी और मायूसी ज़ाहिर करते हुए जिस तरह पार्टी के सभी पदों से इस्तीफ़ा दे दिया है उससे एक बार फिर पार्टी के भविष्य को लेकर चर्चा तेज़ हो गई है.
जम्मू इलाक़े से आने वाले ग़ुलाम नबी आज़ाद पार्टी के पुराने और अनुभवी नेता रहे हैं, वे पिछले साल फ़रवरी महीने तक राज्यसभा में विपक्ष के नेता रह चुके हैं. 
आज़ाद को पिछले कुछ समय से नाराज़ बताया जा रहा था, उन्होंने जिस तरह पांच पन्ने की चिट्ठी लिखी है उसमें उन्होंने अपनी भावनाओं को खुलकर व्यक्त किया है.
उन्होंने अपने राजनीतिक करियर के शुरुआती वर्षों को याद किया है जब 1970 के दशक में ब्लॉक स्तर पर कांग्रेस से जुड़े थे. 
सोनिया गांधी को संबोधित पत्र में उन्होंने लिखा है, "पार्टी के सभी वरिष्ठ और अनुभवी नेताओं को किनारे कर दिया गया है, अब अनुभवहीन चाटुकारों की मंडली पार्टी चला रही है.''
समाप्त
इससे पहले उन्होंने सोनिया गांधी की तारीफ़ की है और कहा है कि उन्होंने यूपीए-1 और यूपीए-2 को शानदार तरीके से चलाया जिसकी "वजह ये थी कि वरिष्ठ और अनुभवी लोगों की सलाह मानी जाती थी."
उनकी चिट्ठी से साफ़ ज़ाहिर है कि वे राहुल गांधी और उनके युवा सहयोगियों से नाख़ुश हैं और ख़ुद को अलग-थलग महसूस कर रहे थे. 
वे ये भी मानते हैं कि राहुल गांधी का ये रवैया 2014 में कांग्रेस पार्टी की पराजय का कारण बना.
ये भी पढ़ें:- ग़ुलाम नबी आज़ाद: कहां जाकर ख़त्म होगी कांग्रेस की अंदरूनी कलह
पार्टी के शीर्ष पर एक ऐसा आदमी थोपा गया जो गंभीर नहीं है
पार्टी के अहम फ़ैसले राहुल गांधी की चाटुकार मंडली ले रही है
पार्टी के सभी अनुभवी नेताओं को दरकिनार कर दिया गया है
राहुल गांधी का अध्यादेश फाड़ने का फ़ैसला बिल्कुल बचकाना था
पार्टी अब इस हाल में पहुँच गई है कि वहाँ से वापस नहीं लौट सकती
पार्टी को चलाने के लिए एक और कठपुतली की तलाश हो रही है
पार्टी के अहम फ़ैसले राहुल गांधी के सिक्योरिटी गार्ड और पीए ले रहे हैं
इमेज स्रोत, Twitter@Ghulam Nabi Azad
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
सरकार और पार्टी में अनेक महत्वपूर्ण पदों पर रह चुके आज़ाद ने कहा है कि पार्टी अपरिपक्व लोगों के हाथों में है और इसकी सबसे बड़ी मिसाल है—"राहुल गांधी का मीडिया के सामने सरकारी अध्यादेश को फाड़कर फेंकना, वह अध्यादेश कांग्रेस के अनुभवी नेताओं ने गहन विचार-विमर्श करके तैयार किया था."
राहुल गांधी के इस व्यवहार को उन्होंने अपने पत्र में 'बचकाना' बताया है. उन्होंने कहा, "इस हरकत की वजह से प्रधानमंत्री और भारत सरकार की गरिमा को भारी ठेस पहुँची."
अपनी चिट्ठी में गुलाम नबी आज़ाद ने याद दिलाया कि सीताराम केसरी को पद से हटाकर जब सोनिया गांधी ने पार्टी की अध्यक्षता अपने हाथों में ली थी तब अक्तूबर 1998 में पंचमढ़ी में एक विचार मंथन का आयोजन किया गया था. 
इसी तरह 2003 में शिमला में और 2013 में जयपुर में चिंतन बैठकें हुईं, लेकिन "इन बैठकों में तय किए ऐक्शन प्लान पर कभी ठीक से अमल नहीं किया गया जबकि ये सभी निर्णय कांग्रेस कार्यसमिति से पास हुए थे."
उन्होंने लिखा है कि मैंने अपने राजनीतिक जीवन में अपने परिवार और स्वास्थ्य की क़ीमत पर रात-दिन काम किया, लेकिन पार्टी के भीतर पिछले कई सालों से निकम्मापन घर कर चुका है. 
2014 का चुनाव लड़ने के लिए जो योजना बनाई गई थी उसके बारे में आज़ाद का कहना है कि वह "नौ साल से कांग्रेस के दफ़्तर में स्टोररूम में बंद है. मेरे बार-बार अनुरोध के बावजूद किसी ने उन सुझावों पर गंभीरता से गौर करने की भी ज़रूरत नहीं समझी." 
ये भी पढ़ें:-ग़ुलाम नबी आज़ाद ने कहा, हिंदुस्तानी मुसलमान होने पर मुझे गर्व
इमेज स्रोत, Twitter@Ghulam Nabi Azad
कृषि बिल के विरोध में राष्ट्रपति से मिलने के बाद
उन्होंने लिखा है, "आपके नेतृत्व में और उसके बाद राहुल गांधी के नेतृत्व में 2014 से लेकर 2022 के बीच हम न सिर्फ़ दो लोकसभा चुनाव हारे बल्कि 49 विधानसभा चुनावों में से 39 में पार्टी को हार मिली. पार्टी को सिर्फ़ चार विधानसभा चुनावों में जीत मिली, छह राज्यों में वह सत्ताधारी गठबंधन में शामिल रही, आज की तारीख़ में पार्टी दो राज्यों में सरकार में है, और दो अन्य राज्यों में कमज़ोर गठबंधन साझीदार है."
उनका कहना है कि 2019 में हुई हार के बाद तो हालात और ख़राब होते जा रहे हैं, "राहुल गांधी ने हड़बड़ी में इस्तीफ़ा देकर अपने-आप को सभी वरिष्ठ नेताओं से काट लिया. उसके बाद से आप पिछले तीन सालों से अंतरिम अध्यक्ष बनी हुई हैं." 
उन्होंने कहा कि सबसे बुरी बात ये है कि "पार्टी रिमोट कंट्रोल से चल रही है."
आज़ाद ने लिखा है कि इसी रिमोट कंट्रोल संस्कृति ने पहले यूपीए सरकार को और उसके बाद पार्टी को तबाह कर दिया.
ये भी पढ़ें:-कपिल सिब्बल ने कांग्रेस छोड़ी, पार्टी पर कितना होगा असर? 
आज़ाद ने सोनिया गांधी को अपने पत्र में नाम मात्र की अध्यक्ष बताया है और कहा है कि "सारे अहम फ़ैसले राहुल गांधी कर रहे हैं, बल्कि उससे भी बदतर तो ये है कि उनके सिक्योरिटी गार्ड और निजी सचिव फ़ैसले कर रहे हैं."
उन्होंने लिखा है कि पार्टी के 22 वरिष्ठ नेताओं ने जब सोनिया गांधी को पत्र लिखकर पार्टी की बदहाली की ओर ध्यान खींचना चाहा तो इसके जवाब में "चाटुकारों की मंडली ने हम पर हमला बोला, हमें विलेन बनाने की कोशिश की. बहुत ही बुरी तरह हमें अपमानित किया गया."
इमेज स्रोत, Twitter@Ghulam Nabi Azad
राजीव गांधी के साथ ग़ुलाम नबी आज़ाद
गुलाम नबी आज़ाद ने लिखा है कि "इसी चाटुकार मंडली के इशारे पर जम्मू में मेरा जनाज़ा निकाला गया जिन्होंने अनुशासनहीनता से भरी यह हरकत की उनकी तारीफ़ पार्टी के महासचिवों और राहुल गांधी ने की."
उनका कहना है कि इसी मंडली ने कांग्रेस के एक और अनुभवी नेता कपिल सिब्बल पर भी हमला किया, जबकि कपिल सिब्बल अदालतों में आपके और आपके परिवार को बचाने के लिए क़ानूनी लड़ाई लड़ रहे थे.
आज़ाद का कहना है कि पार्टी अब ऐसी अवस्था में पहुँच गई है जहाँ से वापस लौटना संभव नहीं है. 
उन्होंने कहा कि अब 'कठपुतली' की तलाश हो रही है, लेकिन ऐसा 'चुना हुआ व्यक्ति' कुछ भी नहीं कर पाएगा क्योंकि पार्टी तबाह हो चुकी है, उस व्यक्ति की डोर किसी और के ही हाथों में होगी.
माना जा रहा है कि उनका इशारा अशोक गहलोत की ओर है जिन्हें पार्टी अध्यक्ष बनाए जाने की चर्चा चल रही है. 
उन्होंने कहा है कि "देश की राजनीति में हमने अपनी जगह बीजेपी के लिए, और राज्यों में क्षेत्रीय दलों के लिए छोड़ दी है."
ये भी पढ़ें:-आनंद शर्मा का हिमाचल प्रदेश में कांग्रेस समिति से इस्तीफ़ा क्या 'राजनीतिक पैंतरेबाज़ी' है?
इमेज स्रोत, Twitter@Ghulam Nabi Azad
इंदिरा गांधी के साथ ग़ुलाम नबी आज़ाद
राहुल गांधी पर एक और टिप्पणी उन्होंने की है, उन्होंने कहा है कि "यह दुर्दशा इसलिए हुई क्योंकि पार्टी के शीर्ष पर एक ऐसे आदमी को थोप दिया गया है जो गंभीर नहीं है.''
उन्होंने पार्टी के भीतर की लोकतांत्रिक प्रक्रिया को एक तमाशा बताया है. 
उन्होंने गांधी परिवार से अपनी नज़दीकी का हवाला दिया. उन्होंने कहा, ''मैं अब भी परिवार के त्याग और बलिदान का सम्मान करता रहूँगा.''
उन्होंने अपने पत्र के अंत में लिखा कि पार्टी को 'भारत जोड़ो अभियान' से पहले 'कांग्रेस जोड़ो अभियान' चलाना चाहिए था. 
ये भी पढ़ें:-
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, TWITTER/Mirwaiz Manzil
मीरवायज़ उमर फ़ारूक़ को श्रीनगर की जामा मस्जिद में नमाज़ पढ़ाने की इजाज़त नहीं दी गई. कुछ मीडिया रिपोर्ट्स में दावा किया गया था कि 26 अगस्त यानी शुक्रवार को मीरवायज़ उमर फ़ारूक़ तीन साल बाद एक बार फिर जुमे की नमाज़ पढ़ा सकते हैं.
लेकिन शुक्रवार को प्रशासन की ओर से उन्हें घर से निकलने की इजाज़त नहीं दी गई.
उमर फ़ारूक़ कश्मीर के प्रमुख अलगाववादी नेताओं में से एक हैं. इसके अलावा वो मीरवायज़ भी हैं जिसके कारण वो कश्मीर घाटी में एक प्रमुख धार्मिक नेता की भी हैसियत रखते हैं.
मीरवायज़ उमर फ़ारूक़ अलगाववादी विचार रखने वाले 26 संगठनों के समूह ऑल पार्टी हुर्रियत कॉन्फ्रेंस के अध्यक्ष हैं.
भारतीय संविधान के अंतर्गत जम्मू-कश्मीर को विशेष राज्य का दर्जा देने वाले अनुच्छेद 370 और 35A के हटाए जाने के ठीक एक दिन पहले यानी चार अगस्त, 2019 को मीरवायज़ उमर फ़ारूक़ को भारत सरकार ने एहतियातन नज़रबंद किया था. और वो तभी से नज़रबंद हैं.
समाप्त
बीते शुक्रवार को बीबीसी ने जम्मू-कश्मीर के उप-राज्यपाल मनोज सिन्हा से एक इंटरव्यू के दौरान यह सवाल किया था कि आख़िर मीरवायज़ उमर फ़ारूक़ अब तक नज़रबंद क्यों हैं?
इसके जवाब में उप-राज्यपाल सिन्हा ने कहा था, ''उन्हें बंद नहीं रखा गया है. अगर आप थोड़ा पीछे जाएंगे तो आपको मालूम होगा कि उनके पिता जी की दुर्भाग्यपूर्ण तरीक़े से हत्या कर दी गई थी. उनके अग़ल-बग़ल हम पुलिस को रखते हैं ताकि वह सुरक्षित रहें, हमारी ओर से ना वो नज़रबंद हैं और ना ही बंद हैं."
मनोज सिन्हा ने अपनी बातों को ज़ोर देकर कहा था, "मैं बड़ी ज़िम्मेदारी के साथ यह बात कह रहा हूं कि वह कहीं भी आने-जाने के लिए पूरी तरह स्वतंत्र हैं. उन्हें कहीं नहीं रोका गया है."
मीरवायज़ उमर फ़ारूक़ नज़रबंद नहीं हैं- मनोज सिन्हा
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
हालांकि, जब बीबीसी की एक टीम बीते शुक्रवार को मीरवायज़ से मिलने उनके आवास पर पहुंची तो ना सिर्फ़ बीबीसी संवादताता को मुलाक़ात करने से रोका गया बल्कि पुलिस की ओर से कैमरापर्सन को कुछ रिकॉर्ड करने से भी जबरन रोका गया.
अब गुरुवार को श्रीनगर की जामा मस्जिद के एक संगठन अंजुमन-ए-औक़ाफ़-ए-जामा मस्जिद ने एक बयान जारी कर कहा है कि "एक विदेशी चैनल (बीबीसी) को दिए गए इंटरव्यू में उप-राज्यपाल ने कहा कि मीरवायज़ उमर फ़ारूक़ पर किसी भी तरह की पाबंदी नहीं है. उम्मीद है कि अध्यक्ष मीरवायज़ मोहम्मद उमर फ़ारूक़ को कल यानी शुक्रवार को जामा मस्जिद में जुमे की नमाज़ पढ़ाने की इजाज़त मिलेगी."
इस बयान में आगे कहा गया है, "साल 2019 से मीरवायज़ नज़रबंद हैं और इस कारण जामा मस्जिद के अनुयायी शांत पड़ गए हैं. तमाम वर्ग के लोगों की लगातार अपील के बावजूद उन्हें उनके घर पर ही नज़रबंद रखा गया है. कल जामा मस्जिद में मीरवायज़ के जुमे की नमाज़ पढ़ाने और तक़रीर देने की तैयारी की जा चुकी है और लोग उन्हें (मीरवायज़ उमर फ़ारूक़) देखने और सुनने का बेसब्री से इंतज़ार कर रहे हैं."
एक विश्वस्त सूत्र ने बीबीसी को बताया है कि सरकार की ओर से मीरवायज़ या अंजुमन-ए-औक़ाफ़-ए-जामा मस्जिद को अभी तक किसी भी तरह की कोई आधिकारिक इजाज़त लेफ़्टिनेंट गवर्नर प्रशासन की ओर से नहीं दी गई हैं. हालांकि, उनके आवास के सामने फ़ौज की जो बख़्तरबंद गाड़ी तैनात की गई थी उसे अब थोड़ी दूर तैनात किया गया है.
एलजी प्रशासन की तरफ़ से भी अभी तक इस बारे में कोई बयान नहीं आया है.
इमेज स्रोत, ANI
बीते सप्ताह बीबीसी को दिए गए इंटरव्यू में उप-राज्यपाल मनोज सिन्हा ने कहा था... 
"मैं बड़ी ज़िम्मेदारी के साथ ये बात कह रहा हूं कि वह कहीं भी आने-जाने के लिए पूरी तरह स्वतंत्र हैं. उन्हें कहीं नहीं रोका गया है. यहां कुछ वक़्त पहले ऐसी दो हत्याएं हुईं जो पाकिस्तान ने कराई लेकिन आईएसआई ने कहा कि भारत सरकार ने कराई, ऐसा कुछ ना हो इसलिए हमने सुरक्षा लगाई है और ये सुरक्षा उनके घर के बाहर नहीं है बल्कि उस इलाक़े में है ताकि वह जब घर के बाहर कहीं जाएं तो उनके पास सुरक्षा रहे."
शनिवार को जब बीबीसी की टीम मीरवायज़ उमर फ़ारूक़ से मुलाक़ात करने के लिए पहुंची तो बीबीसी संवाददाता को गेट पर ही पुलिस ने रोक दिया. इसके बाद यहां के डिप्टी सुपरिटेंडेंट ऑफ़ पुलिस ने बीबीसी संवाददाता से कहा कि "मीरवायज़ नज़रबंद नहीं हैं लेकिन आप अभी अंदर नहीं जा सकतीं, सवाल पूछने पर वो कहते हैं आप आईजी से इजाज़त ले लें तो हम आपको जाने देंगे."
अपने घर की जाली से झांकते मीरवायज़ उमर फ़ारूक़
इस बीच मीरवायज़ उमर फ़ारूक़ अपने गेट के भीतर से एक छोटी सी खिड़की पर आए और बीबीसी से बात करने की कोशिश की जिसे बीबीसी को रिकॉर्ड नहीं करने दिया गया. 
बीबीसी के कैमरापर्सन का कैमरा पुलिस ने जबरन बंद करवाया और जब बीबीसी संवाददाता ने अपने फ़ोन में रिकॉर्डिंग करनी चाही तो उनका फ़ोन पुलिस ने छीन लिया.
मीरवायज़ ने बीबीसी से कहा, "जो हालात आप देख रही हैं, यही हक़ीक़त है. अगर मैं आज़ाद हूं तो मुझे आपसे मिलने क्यों नहीं दिया जा रहा. मैं किसी से नहीं मिल सकता, अपने परिवार को छोड़कर. आपने हिम्मत की और क्योंकि आप कश्मीरी नहीं हैं तो आप यहां खड़े होकर सवाल पूछ पा रही हैं. आप देखिए आपके ही कैमरापर्सन जो कश्मीरी हैं उन्हें कैसे आगे बढ़ने से रोके रखा है. मैं चाहता हूं कि दुनिया देखे कि कैसे उप-राज्यपाल जिस बात को पूरी ज़िम्मेदारी के साथ कह रहे हैं. उसकी सच्चाई क्या है, वो झूठ है."
मीरवायज़ के परिवार के लोग श्रीनगर की जामा मस्जिद में एक ज़माने से जुमे की नमाज़ पढ़ाते रहे हैं. उमर फ़ारूक़ के पिता की हत्या के बाद उमर फ़ारूक़ मीरवायज़ बने और उसके बाद से जुमे की नमाज़ वो पढ़ाते रहे हैं.
लेकिन चार अगस्त, 2019 से वो नज़रबंद हैं और अब अगर तीन साल बाद इस शुक्रवार को वो एक बार फिर से जुमे की नमाज़ पढ़ाते हैं तो यह एक अहम घटना होगी.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
'मुझे हाई कमान जो कहता है मैं वो करता हूं. मेरी पार्टी ने जब भी जो भी हुक्म दिया है मैंने एक अनुशासित सिपाही की तरह पूरा किया है.'
राजस्थान के मुख्यमंत्री अशोक गहलोत से जब पत्रकारों ने पूछा कि क्या वो कांग्रेस के अध्यक्ष का पद स्वीकार करेंगे तो उन्होंने यही जवाब दिया.
अशोक गहलोत ने मंगलवार को दिल्ली में कांग्रेस की अंतरिम अध्यक्ष सोनिया गांधी से मुलाक़ात की. इस मुलाक़ात के बाद मीडिया रिपोर्टों में ये कहा गया कि सोनिया गांधी ने उनसे कांग्रेस का अध्यक्ष पद स्वीकार करने के लिए कहा है.
राजस्थान में पार्टी की आंतरिक राजनीति झेल रहे अशोक गहलोत के लिए ना सोनिया गांधी के आदेश पर इनकार करना आसान है और ना ही राजस्थान का मुख्यमंत्री पद छोड़ना.
राहुल गांधी ने 2019 के लोकसभा चुनावों में पार्टी की हार के बाद अध्यक्ष पद छोड़ दिया था. तब से ही कांग्रेस अध्यक्ष का पद खाली है और सोनिया गांधी अंतरिम अध्यक्ष हैं.
समाप्त
कांग्रेस के अध्यक्ष पद के लिए होने वाले पार्टी के आंतरिक चुनाव कई बार आगे बढ़ चुके हैं. पार्टी ने 21 सितंबर की तारीख़ अध्यक्ष पद के चुनाव के लिए निर्धारित की थी जिसे एक बार फिर बढ़ा दिया गया है. 
मीडिया रिपोर्टों के मुताबिक अब अक्तूबर में दिवाली से पहले नया अध्यक्ष चुनने के लिए चुनाव हो सकते हैं.
कांग्रेस पार्टी के एक भरोसेमंद सूत्र के मुताबिक 'गांधी परिवार चाहता है कि अशोक गहलोत अध्यक्ष पद संभालें. ये संदेश उन्हें दे भी दिया गया है.'
इमेज स्रोत, Getty Images
सचिन पायलट ने बार-बार गहलोत के नेतृत्व को चुनौती दी है
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
राजस्थान कांग्रेस इस समय गुटबाज़ी का शिकार है और सचिन पायलट ने बार-बार अशोक गहलोत के नेतृत्व को चुनौती दी है.
राजस्थान की राजनीति पर नज़र रखने वाले वरिष्ठ पत्रकार त्रिभुवन का मानना है कि अशोक गहलोत के लिए मुख्यमंत्री पद छोड़कर कांग्रेस का अध्यक्ष बनने का फ़ैसला करना आसान नहीं होगा.
त्रिभुवन कहते हैं, "कांग्रेस की राष्ट्रीय परिस्थिति को देखते हुए भले ही ये माना जा रहा हो कि वो अध्यक्ष पद के लिए एक बेहतर विकल्प हैं लेकिन यहां राजस्थान की राजनीति को नज़दीक से देखते हुए ये कहा जा सकता है कि अशोक गहलोत को ये घाटे का प्रस्ताव लगेगा. ऐसा लगता है कि अशोक गहलोत ख़ुश होकर और मन से इस पद को स्वीकार करना नहीं चाहेंगे."
तकनीकी रूप से भले ही अशोक गहलोत का मुख्यमंत्री पद से पार्टी के अध्यक्ष पद पर पहुंचना राजनीति में आगे बढ़ना हो लेकिन इसे अशोक गहलोत की राजनीतिक शिकस्त के रूप में भी पेश किया जा सकता है.
त्रिभुवन कहते हैं, "भले ही कांग्रेस अध्यक्ष का पद राज्य के मुख्यमंत्री पद से शक्तिशाली हो लेकिन अशोक गहलोत के सामने जो परिस्थितियां हैं वो विकट हैं. राजस्थान में कांग्रेस की अंदरूनी राजनीति में कड़वाहट घुली है. भले ही कांग्रेस अध्यक्ष पद कितना ही बड़ा क्यों ना हो लेकिन राजस्थान कांग्रेस में उनका विरोधी खेमा और मीडिया इसे उनके पराभव के रूप में पेश करेगा."
अशोक गहलोत को अध्यक्ष बनाकर कांग्रेस दो संकटों का समाधान कर सकती है. एक तो लगभग तीन साल से खाली पार्टी अध्यक्ष पद पर नेहरू-गांधी परिवार के बाहर का कोई व्यक्ति बैठेगा और ऐसा करके कांग्रेस परिवारवाद के आरोपों का जवाब दे देगी और दूसरा राजस्थान में गहलोत और सचिन पायलट गुट के बीच चल रही अंदरूनी राजनीति का समाधान हो जाएगा. हालांकि विश्लेषक मानते हैं कि ये इतना आसान नहीं है जितना नज़र आ रहा है. 
त्रिभुवन कहते हैं, "ये आसान विकल्प लगता है कि गहलोत को अध्यक्ष बनाकर दिल्ली भेज दिया जाए और राज्य  की कमान सचिन पायलट को दे दी जाए. लेकिन राजनीति इतनी सीधी और आसान नहीं होती. अशोक गहलोत के लिए अपने विरोधी को मुख्यमंत्री का पद देकर दिल्ली जाना आसान नहीं होगा."
वहीं वरिष्ठ पत्रकार अर्चना शर्मा कहती हैं, "ये भी माना जा रहा है कि हाईकमान कांग्रेस के दोनों धड़ों को ख़त्म करने के लिए ही ये क़दम उठा रही है. ये भी संभावना व्यक्त की जा रही है कि अगर गहलोत दिल्ली में अध्यक्ष बनते हैं तो पायलट को एक साल के लिए मुख्यमंत्री बनाकर गुटबाज़ी ख़त्म की जा सकेगी और दोनों धड़े मिलकर अगला विधानसभा चुनाव लड़ सकेंगे."
अर्चना कहती हैं, "राजस्थान में हर पांच साल में सत्ता बदलती है. ऐसे में एक साल बाद जब चुनाव होंगे तो बीजेपी अधिक मज़बूत स्थिति में होगी. लेकिन अगर कांग्रेस की अंदरूनी गुटबाज़ी ख़त्म हो जाती है तो पार्टी मज़बूत चुनौती ज़रूर पेश कर पाएगी."
इमेज स्रोत, Getty Images
दिसंबर 2018 में हुए विधानसभा चुनावों में जब कांग्रेस 99 सीटें जीतकर सबसे बड़ी पार्टी बनकर उभरी थी तब कांग्रेस की तरफ़ से सचिन पायलट और अशोक गहलोत ने मुख्यमंत्री पद के लिए दावा ठोक दिया था. 
कई दिन चली राजनीतिक रस्साक़शी के बाद अशोक गहलोत विजेता बनकर उभरे थो और सचिन पायलट को 'भविष्य में अच्छा होगा' के वादे के साथ संतोष करना पड़ा था. अब जब गहलोत दिल्ली की राह पर हैं तब सचिन पायलट खेमे में ज़बरदस्त उत्साह हैं.
अर्चना शर्मा कहती हैं, "पायलट कैंप में इस ख़बर के बाद से उत्साह है. कल पायलट कैंप के लोग ट्वीट कर रहे थे- राजस्थान मांगे पायलट. गहलोत के कैबिनेट मंत्री विश्वेंद्र सिंह के बेटे अनिरुद्ध सिंह ने पायलट के समर्थन में एक ताज की तस्वीर पोस्ट की थी. वो पायलट के इतने पक्के समर्थक हैं कि अपने पिता के ही ख़िलाफ़ हो गए हैं."
"राहुल गांधी ने जब से पायलट के सब्र की तारीफ़ की थी तब से ही कयास लगाए जाने लगे थे कि राजस्थान में कुछ ना कुछ होगा और अब गहलोत को लेकर ख़बर आने के बाद से पायलट समर्थक ज़बरदस्त उत्साह में है और ये माना जाने लगा है कि शायद पायलट को मुख्यमंत्री घोषित कर दिया जाए."
इमेज स्रोत, Getty Images
गहलोत और सचिन पायलट
अशोक गहलोत को कांग्रेस के ओल्ड गार्ड (पुराने नेताओं) का अंतिम प्रतिनिधि कहा जा सकता है. उनके और नई पीढ़ी की ऊर्जावान नेता सचिन पायलट के बीच कड़वाहट किसी से छुपी नहीं है. विश्लेषक मानते हैं कि गहलोत के लिए सचिन पायलट को मुख्यमंत्री पद पर देखना आसान नहीं होगा. 
त्रिभुवन कहते हैं, "अशोक गहलोत खेमे और सचिन पायलट खेमे के बीच रिश्ते बहुत कड़वे हो चुके हैं. अशोक गहलोत का विरोधी खेमा उन्हें दिल्ली भेजना चाहता है. ऐसा लग रहा है कि गहलोत दिल्ली जाना नहीं चाह रहे हैं और अगर जाना पड़ा भी तो वो अपने खेमे के हाथ में कमान सौंपकर जाना चाहते हैं."
त्रिभुवन कहते हैं, "सचिन पायलट और अशोक गहलोत ख़ेमों के बीच संतुलन साधकर पार्टी हाइकमान राजस्थान में बेहतर कर सकती है. राजस्थान में अब कॉंग्रेस के लिए पीढी का बदलाव समय की मांग है; क्योंकि भाजपा में यह बहुत सहजता से हो चुका है; लेकिन यह लोकतांत्रिक तरीके से हो तो इसमें गुटबाज़ी को कम किया जा सकता है.  बेहतर विकल्प ये है कि ओल्ड गार्ड न्यू गार्ड को खुद दिल बड़ा करके ग्रूम करें और पार्टी को संजीवनी दें."
इमेज स्रोत, STR/AFP/GETTY IMAGES
राजस्थान के तीन बार मुख्यमंत्री रह चुके अशोक गहलोत गांधी परिवार की तीन पीढ़ियों के साथ काम कर चुके हैं. वो इंदिरा गांधी, राजीव गांधी और अब राहुल गांधी के क़रीबी हैं. 
कांग्रेस के तीन प्रधानमंत्रियों- इंदिरा गांधी, राजीव गांधी और पीवी नरसिम्हा राव की सरकारों में मंत्री रह चुके अशोक गहलोत ने तीन बार राजस्थान कांग्रेस अध्यक्ष का पद भी संभाला है. 
पार्टी और गांधी परिवार के प्रति उनकी निष्ठा असंदिग्ध हैं. कांग्रेस के संकट के समय में वो कई बार रणनीतिकार और संकटमोचक बनकर उभरे हैं. अशोक गहलोत ने बार-बार पार्टी और गांधी परिवार के प्रित अपनी वफ़ादारी साबित की है.
त्रिभुवन कहते हैं, "अशोक गहलोत ने अभी तक की अपनी राजनीतिक यात्रा में बार-बार ये दर्शाया है कि वो अपने हितों के ऊपर पार्टी के हित रखते हैं. चाहें फिर वो इंदिरा गांधी का दौर रहा हो, राजीव गांधी का दौर रहा है या अब सोनिया गांधी का दौर हो. वो पार्टी और संगठन के प्रति हमेशा वफ़ादार रहे हैं. उन्होंने कभी भी ऐसा कुछ नही किया जिसे पार्टी गतिविधि के रूप में देखा जा सके."
त्रिभुवन कहते हैं,  "राजस्थान कांग्रेस के कई नेताओं ने कई बार पार्टी की लाइन तोड़ी, अपनी जाति का साथ दिया और विपक्ष के साथ हाथ मिलाया. लेकिन अशोक गहलोत हमेशा निष्ठावान बने रहे."
गहलोत की छवि एक कुशल रणनीतिकार की हो. चाहें क्राइसिस मैनेजमेंट हो या चुनाव प्रबंधन, कांग्रेस हाईकमान ने हमेशा उन पर भरोसा किया है.
अगस्त 2017 का गुजरात में अहमद पटेल का राज्यसभा चुनाव हो या फिर कांग्रेस को जब भी विधायकों को सुरक्षित रखने की ज़रूरत हुई, भरोसा अशोक गहलोत पर ही किया गया. 
पार्टी को जब महाराष्ट्र के विधायकों को एकजुट रखना था तब उन्हें पंजाब या छत्तीसगढ़ ना ले जाकर राजस्थान में गहलोत की निगरानी में लाया गया.
विश्लेषक मानते हैं कि अशोक गहलोत ने अपनी राजनीति के साथ-साथ कांग्रेस के हितों को हमेशा आगे रखा.
इमेज स्रोत, MOHAR SINGH MEENA/BBC
वरिष्ठ पत्रकार अर्चना शर्मा कहती हैं, "अशोक गहलोत के ख़िलाफ़ बड़ा राजनीतिक विद्रोह हुआ, कुछ मंत्री तितर-बितर भी हुए, लेकिन फिर भी उन्होंने परिस्थिति को साध लिया और अपनी सरकार को बचाए रखा. ये एक बहुत बड़ी चुनौती थी जिसे उन्होंने अपने रणनीतिक कौशल से संभाल लिया. गहलोत ने बार-बार ये साबित किया है कि वो ज़मीन से जुड़े राजनेता और सफल रणनीतिकार हैं."
अशोक गहलोत की एक सबसे बड़ी ख़ूबी ये भी है कि वो गांधी परिवार के हमेशा क़रीब रहे. कांग्रेस में बाग़ी नेताओं के एक गुट ने गांधी परिवार को चुनौती देने की कोशिश की. 23 नेताओं के इस गुट को जी-23 कहा गया. इसमें ग़ुलाम नबी आज़ाद, आनंद शर्मा, मनीष तिवारी और शशि थरूर जैसे नेता शामिल हैं.
विश्लेषक मानते हैं कि गांधी परिवार को अध्यक्ष पद के लिए एक ऐसे व्यक्ति की ज़रूरत है जो ना सिर्फ़ पार्टी को नई दिशा दे बल्कि गांधी परिवार का भरोसा भी बनाए रखे.
अर्चना शर्मा कहती हैं, "अशोक गहलोत ने ना सिर्फ़ इंदिरा, राजीव और सोनिया के साथ काम किया है बल्कि वो राहुल गांधी और प्रियंका गांधी की स्वभाव को भी भलीभांति समझते हैं. वो अभी कांग्रेस के एकमात्र ऐसे नेता हैं जिन्होंने दिल और आत्मा दोनों से कांग्रेस को जिया है. ऐसे में इसमें कोई शक नहीं है कि वो अध्यक्ष पद को अच्छे से संभाल लेंगे."
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
मुकेश अंबानी अपने परिवार के साथ
दुबई में अब तक के सबसे महंगे घर का सौदा सुर्खियों में है. इस घर की कीमत लगभग 8 करोड़ डॉलर (640 करोड़ रुपये) बताई जा रही है. मीडिया रिपोर्ट्स के मुताबिक इस घर का ख़रीदार रिलायंस इंडस्ट्रीज़ को बताया जा रहा है. मुकेश अंबानी रिलायंस इंडस्ट्रीज़ के चेयरमैन हैं.
इकोनॉमिक टाइम्स ने इस ख़बर को, डील से जुड़े दो लोगों के हवाले से लिखा है.
अख़बार लिखता है, "पाम जुमेइराह की इस प्रॉपर्टी को इस साल की शुरुआत में मुकेश अंबानी के सबसे छोटे बेटे अनंत अंबानी के लिए ख़रीदा गया था."
ये जानकारी, इस डील से जुड़े एक शख़्स ने नाम न छापने की शर्त पर अख़बार से साझा की है.
बीच-साइड (समुद्र-तट) पर मौजूद ये हवेली हाथ के आकार वाले मानव-निर्मित द्वीप समूह के उत्तरी हिस्से में है. इस मेंशन में 10 बेडरूम हैं, एक निजी स्पा है, इनडोर और आउटडोर पूल है.
समाप्त
स्थानीय मीडिया में इस मेंशन के बिकने की चर्चा तो है लेकिन ये स्पष्ट नहीं है कि इसका ख़रीदार कौन है.
धनाढ्य लोगों के बीच दुबई एक लोकप्रिय बाज़ार के रूप में उभरा है. इसका एक बड़ा कारण गोल्डन वीज़ा तो है ही साथ ही विदेशियों के घर ख़रीदने पर प्रतिबंधों में मिलने वाली ढील ने भी दूसरे देशों के लोगों को यहां निवेश करने के लिए आकर्षित किया है.
ब्रिटिश फ़ुटबॉलर डेविड बेकहम अपनी पत्नी विक्टोरिया के साथ, और बॉलीवुड में किंग ख़ान के नाम से मशहूर शाहरुख ख़ान, अंबानी के इस घर के पड़ोसी होंगे.
अनंत अंबानी, मुकेश अंबानी के तीन बच्चों में सबसे छोटे हैं. मुकेश अंबानी अब धीरे-धीरे अपने कारोबार की बागडोर अपने बच्चों के हाथ में सौंप रहे हैं. अंबानी परिवार रीयल-एस्टेट में अपना दख़ल बढ़ा रहा है. अख़बार से बात करने वाले सूत्र के मुताबिक़, मुकेश अंबानी के तीनों ही बच्चे अपने दूसरे घर के लिए पश्चिमी देशों को विकल्प के तौर पर देख रहे हैं.
पिछले साल रिलायंस ने 79 मिलियन डॉलर में ब्रिटेन स्थित स्ट्रोक पार्क लिमिटेड के लिए डील की थी. माना जाता है कि ये डील मुकेश अंबानी के बड़े बेटे आकाश अंबानी के लिए हुई थी.
इस शख़्स ने नाम न छापने की शर्त पर बताया कि आकाश की जुड़वां बहन ईशा अंबानी अपने लिए न्यूयॉर्क में घर तलाश रही हैं.
मुकेश अंबानी का मुंबई स्थित घर एंटीलिया भारत की सबसे मशहूर इमारतों में से एक है. 27 माले के इस घर में तीन हैलीपैड, 168 कारों के लिए पार्किंग और 50 सीटों वाला एक मूवी-थिएटर है. इसके अलावा एंटीलिया में एक भव्य बॉलरूम और नौ एलिवेटर्स भी हैं.
अख़बार लिखता है कि उन्होंने दुबई की प्रॉपर्टी की सौदे के संदर्भ में रिलायंस से संपर्क करने की कोशिश की लेकिन कंपनी की ओर से कोई जवाब नहीं मिला है.
इमेज स्रोत, Getty Images
इलाहाबाद हाई कोर्ट ने अपने एक आदेश में कहा है कि उत्तर प्रदेश राज्य के दायरे में गाय या गौ-वंश को ले आना या ले जाना गौ-हत्या अधिनियम के किसी भी प्रावधान का उल्लंघन नहीं है.
जस्टिस मोहम्मद असलम की बेंच ने अपने आदेश में कहा कि उत्तर प्रदेश राज्य के भीतर गाय और गौ-वंश को ले जाने के लिए किसी परमिट की ज़रूरत नहीं है.
इसके साथ ही, अदालत ने वाराणसी के ज़िला-मजिस्ट्रेट के पारित एक आदेश को भी रद्द कर दिया है. इसमें वाराणसी के मजिस्ट्रेट ने आदेश दिया था कि बिना वैध अनुमति के कथित गौ-हत्या के उद्देश्य से जानवरों को ले जा रहे वाहन को ज़ब्त किया जाए.
द हिंदू की ख़बर के मुताबिक़, वाराणसी हाईकोर्ट के ज़िला-मजिस्ट्रेट ने मोहम्मद शाक़िब नाम के एक शख़्स के ट्रक को ज़ब्त किया था, जिसके बाद शाक़िब ने हाईकोर्ट में याचिका दायर की थी.
इस मामले में दर्ज एफ़आईआर में दावा किया गया था कि ट्रक में मौजूद गायों को मारने के लिए ले जाया जा रहा था. इस याचिका पर सुनवाई करते हुए जस्टिस असलम ने आदेश दिया कि 20 महीने से पुलिस के कब्ज़े में मौजूद ट्रक को छोड़ा जाए. 
शाक़िब ने अपनी याचिका में कहा था कि वे ट्रांसपोर्ट के बिज़नेस में है. दिसंबर 2020 में, चंदौली ज़िले के सईदराजा पुलिस स्टेशन के पुलिसकर्मियों ने कथित तौर पर बिना परमिट के गायों को ले जाने के आरोप में उनके वाहन को ज़ब्त कर लिया था. 
इमेज स्रोत, Getty Images
मॉर्निंग कंसल्ट के सर्वे में भारत के प्रधानमंत्री नरेंद्र मोदी को दुनिया के सबसे लोकप्रिय नेता के रूप में चुना गया है.
दैनिक हिंदुस्तान की ख़बर के अनुसार, इसमें 22 बड़े नेताओं का आकलन किया गया है.
75 फ़ीसदी रेटिंग के साथ मोदी सबसे आगे रहे हैं. अमेरिकी राष्ट्रपति जो बाइडन 41 फ़ीसद के साथ पांचवे स्थान पर हैं. वहीं मैक्सिको के राष्ट्रपति एंड्रेस मैनुएल लोपेज़ ओब्रेडोर दूसरे स्थान पर हैं.
इमेज स्रोत, Getty Images
दिल्ली हाईकोर्ट ने कहा है कि वॉट्सऐप की 2021 की निजता-नीति उसके उपयोगकर्ताओं को अपनाओ या छोड़ दो की स्थिति में डाल देती है और विकल्पों का भ्रम पैदा करके समझौता करने के लिए उन्हें एक तरह से मजबूर ही करती है. 
जनसत्ता की ख़बर के अनुसार, कोर्ट ने कहा कि वॉट्सऐप यूज़र का डेटा अपनी मूल कंपनी मेटा के साथ साझा करता है.
हाई कोर्ट ने उस आदेश के ख़िलाफ़ वॉट्सऐप और फ़ेसबुक की अपीलें गुरुवार को निरस्त कर दीं, जिनमें वॉट्सऐप की 2021 की नई निजता नीति की जांच से संबंधित भारतीय प्रतिस्पर्धा आयोग के आदेश को चुनौती देने वाली अर्जी ख़ारिज कर दी गई थी. 
मुख्य न्यायाधीश सतीश चंद्र शर्मा और न्यायमूर्ति सुब्रमण्यम प्रसाद की पीठ ने कहा कि 22 अप्रैल 2021 को सुनाया गया एकल पीठ का फ़ैसला उचित था और इन अपीलों में कोई दम नहीं है. 
ये भी पढ़ें 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, ANI
हिमंत बिस्वा सरमा
असम पुलिस राज्य में बाहर से आने वाले मुस्लिम समुदाय के सभी इमामों की पहचान की पुष्टि करेगी. इसके लिए असम सरकार ने एक एसओपी अर्थात स्टैंडर्ड ऑपरेटिंग प्रोसीजर निर्धारित की है.
दरअसल असम के मुख्यमंत्री हिमंत बिस्वा सरमा ने सोमवार को पत्रकारों से कहा, "हमने एक एसओपी बनाई है. अगर राज्य के बाहर से कोई नया इमाम किसी गांव में आता है, तो स्थानीय ग्रामीण इसकी सूचना स्थानीय पुलिस स्टेशन को देंगे जिसके बाद पुलिस उस व्यक्ति की पहचान की पुष्टि करेगी."
उन्होंने यह भी कहा कि इस काम के लिए एक सरकारी पोर्टल बनाया जाएगा, जिस पर इमामों और मदरसा शिक्षकों को अपना पंजीकरण कराना होगा.
मुख्यमंत्री सरमा का यह दावा है कि इस काम में असम का मुस्लिम समुदाय सरकार की मदद कर रहा है.
असल में मुख्यमंत्री सरमा का यह बयान राज्य में अल-कायदा भारतीय उपमहाद्वीप (एक्यूआईएस) और अंसारुल्लाह बांग्ला टीम (एबीटी) जैसे चरमपंथी संगठनों से कथित रूप से जुड़े कुछ लोगों की गिरफ्तारी के बाद सामने आया है. 
समाप्त
पुलिस की जानकारी में ऐसा कहा जा रहा है कि राज्य में गिरफ्तार किए गए इन लोगों में कुछ मस्जिदों के इमाम हैं और कुछ मदरसों के शिक्षक हैं.
असम पुलिस ने शनिवार की रात ग्वालपाड़ा ज़िले से जिन दो संदिग्ध लोगों को गिरफ़्तार किया था उनका सीधा संबंध अल-कायदा और अंसारुल्लाह बांग्ला टीम से बताया जा रहा है. 
पुलिस ने गिरफ़्तार इन दोनों लोगों की पहचान अब्दुस सुभान और जलालुद्दीन शेख के रूप में की है. 
अब्दुस सुभान तिनकुनिया शांतिपुर मस्जिद स्टेशन के इमाम बताए गए हैं जबकि जलालुद्दीन शेख तिलपारा नतुन मस्जिद के इमाम हैं.
इमेज स्रोत, DILIP SARMA/BBC
असम के पुलिस महानिदेशक भास्कर ज्योति महंत
असम के पुलिस महानिदेशक भास्कर ज्योति महंत का कहना है कि राज्य में चल रहे सभी मदरसों की एक 'मास्टर डायरेक्टरी' बनाई जाएगी. 
असम में कई प्राइवेट मदरसों को चलाने वाले ऑल असम तंजीम मदारिस काउंसिल के सचिव मौलाना अब्दुल कादिर कासमी के साथ बैठक के बाद राज्य के पुलिस प्रमुख ने ट्वीट किया, "हम असम में चलाए जा रहे सभी मदरसों की एक मास्टर डायरेक्टरी बनाना चाहते हैं. यह एक कठिन काम होगा, क्योंकि उनमें से कई अपंजीकृत और अनधिकृत हैं. हमारा उद्देश्य भारत विरोधी, जिहादी तत्वों को अपने नापाक कट्टरपंथी उद्देश्यों के लिए मदरसों का उपयोग करने से रोकना है."
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
हालांकि असम में चल रहे इन प्राइवेट मदरसों को लेकर राज्य सरकार के इन तमाम प्रयासों के बावजूद ख़ासकर मुख्यमंत्री हिमंत बिस्वा सरमा के बयान को कुछ लोग उनकी हिंदुत्व वाली राजनीति का हिस्सा बता रहे हैं. 
असम के मुसलमानों को लेकर हो रही राजनीति को समझने वाले गुवाहाटी हाई कोर्ट के वरिष्ठ वकील हाफिज़ रशीद अहमद चौधरी कहते हैं,"मुख्यमंत्री कभी कहते है कि मियां मुसलमानों का वोट उन्हें नहीं चाहिए तो कभी 'इंडिजिनस' यानी स्वदेशी मुसलमानों को समुदाय से अलग करके देखते हैं, ऐसे में उनका कोई भी बयान राजनीति से परे नहीं है. अगर कोई व्यक्ति आतंकी गतिविधियों में शामिल पाया जाता है तो उसके ख़िलाफ़ क़ानून के अनुसार कड़ी कार्रवाई करने की ज़रूरत है."
"हम सरकार द्वारा की जा रही कार्रवाई के ख़िलाफ़ नहीं है. लेकिन मुसलमानों और यहां के मदरसों को लेकर एक ऐसी धारणा बनाने का प्रयास करना कि सभी मदरसों में जिहादी है, यह बात पूरी तरह ग़लत है. अगर ज़िम्मेदार पदों पर बैठे लोग यहां के सभी मदरसों में जिहादी होने की बात कहेंगे तो इससे हिंदू और मुसलमान समुदाय के अच्छे संबंधों के बीच मौजूद भरोसा कमजोर होगा और संबंधों में दरार आएगी."
इमेज स्रोत, DILIP SHARMA
हाफिज़ रशीद
असम में ऐसे आरोप पहले भी लगते रहे हैं कि जिन दूरदराज़ के इलाकों में नियमित स्कूल नहीं है वहां के कुछ मदरसों में बच्चों को कट्टरपंथी इस्लाम की पढ़ाई करवाई जाती है. अभी हाल ही में मुख्यमंत्री सरमा ने कहा था कि असम "इस्लामी कट्टरवाद का केंद्र" बन गया है. 
मुख्यमंत्री ने गुवाहाटी में एक संवाददाता सम्मेलन कर चरमपंथी मॉड्यूल के भंडाफोड़ की घटना को एक गंभीर मुद्दा बताया था.  
असम पुलिस ने केंद्रीय एजेंसियों के सहयोग से मार्च से लेकर अगस्त के बीच बांग्लादेश के प्रतिबंधित चरमपंथी संगठन अंसारुल्लाह बांग्ला टीम के लिंक वाले पांच "जिहादी" मॉड्यूल का भंडाफोड़ करने का दावा किया था. 
बांग्लादेश के इस आतंकी संगठन एबीटी का लिंक भारतीय उपमहाद्वीप के अल क़ायदा से जुड़े होने के दावे भी किए गए हैं.
इमेज स्रोत, DILIP SHARMA
वरिष्ठ वकील हाफ़िज कहते हैं, "सरकार को प्राइवेट मदरसों को एक नियामक के तहत नियंत्रित करने की ज़रूरत है. हम भी चाहते हैं कि बाहर से आने वाले अज्ञात व्यक्ति पर नज़र रखी जाए. अगर कोई संदिग्ध बांग्लादेशी यहां आया है या फिर किसी ने ऐसे व्यक्ति को शरण दी गई है तो सरकार को उनके ख़िलाफ़ सख़्त कार्रवाई करनी चाहिए. क्योंकि हम नहीं चाहते कि किसी एक व्यक्ति की ग़लती के लिए यहां सालों से बसे मुसलमानों पर सवाल खड़े किए जाएं."
सरकार ने इमामों और मदरसा शिक्षकों के पंजीकरण के लिए पोर्टल बनाने की जो बात कही है उसमें हम सभी सहयोग करना चाहते हैं. लेकिन राजनीतिक फ़ायदे के लिए सभी मुसलमानों को विलेन बना देना जायज़ नहीं है."
असम सरकार ने हाल ही में प्रदेश में चल रहे क़रीब 700 सरकारी मदरसों को सामान्य स्कूलों में बदल दिया था.
सरकार का तर्क है कि मुस्लिम छात्रों को आधुनिक शिक्षा प्रदान करने के लिए ऐसा किया गया है. राज्य में फ़िलहाल एक हज़ार से अधिक प्राइवेट मदरसे चल रहे हैं जिनपर राज्य सरकार द्वारा नियमन के लिए विचार किया जा रहा है.
इस संबंध में सोमवार को राज्य के पुलिस महानिदेशक के साथ बैठक करने वाले ऑल असम तंजीम मदारिस काउंसिल के सचिव मौलाना अब्दुल कादिर कासमी ने कहा,"मदरसों में जिहादी होने की बात या फिर जिहादी तालीम देने की बात पूरी तरह झूठी है. राज्य में पुलिस ने कुछ लोगों को जिहादी गतिविधियों में शामिल होने के आरोप में गिरफ़्तार किया है जिनमें एक-दो इमाम भी शामिल हैं."
"लिहाजा सरकार ने असम के बाहर से आने वाले इमाम की वेरिफिकेशन के लिए जो व्यवस्था करने की योजना बनाई है, हम उसमें पूरी तरह सहयोग करना चाहते हैं. इस संदर्भ में सरकार द्वारा किए जा रहे उपाए को हम बहुत सकारात्मकता से ले रहे हैं. बाहर से आने वाले किसी भी अज्ञात व्यक्ति का पुलिस वेरिफिकेशन होना ज़रूरी है. लेकिन किसी मज़हबी मदरसे में एक-दो लोगों की गिरफ़्तारी से पूरे समुदाय को शक़ के दायरे में लाना ठीक नहीं है."
इमेज स्रोत, DILIP SHARMA
पुलिस महानिदेशक के साथ बैठक के बारे में जानकारी देते हुए मौलाना अब्दुल कादिर कासमी कहते हैं,"असम के मदरसों के बारे में बात करने के लिए डीजीपी ने मुझे बुलाया था. बैठक में हमारी बातचीत हुई है कि कोई ग़लत आदमी मदरसे में आ न सके. हम भी चाहते हैं कि किसी एक-दो ग़लत व्यक्ति के लिए पूरा समुदाय बदनाम न हो."
"असम में मदरसा व्यवस्था सालों से चल रही है और पहले भी मदरसों पर इल्ज़ाम लगे है लेकिन जांच में ऐसा कुछ सामने नहीं आया है. हमने डीजीपी को तंजीम परिषद असम द्वारा संचालित सभी मदरसों की निर्देशिका सौंपी है. हमारे बोर्ड के अंदर एक हज़ार 25 मदरसे चलते हैं. इसके अलावा भी सौ से ज़्यादा मदरसे राज्य में और होंगे. हम सिर्फ़ इतना चाहते हैं कि सभी मदरसों को जिहाद से जोड़कर बदनाम न किया जाए."
प्रदेश की क्षेत्रीय पार्टी असम जातीय परिषद के प्रवक्ता जियाउर रहमान का कहना है कि असम में जिहादी गतिविधियों के नाम पर मुसलमानों को हमेशा कटघरे में खड़ा किया जाता है.
मदरसों को लेकर मुख्यमंत्री के बयान पर रहमान कहते हैं,"असम में जिहादी गतिविधियों में शामिल कई लोग पकड़े गए हैं और ऐसी घटनाएं देश के अन्य राज्यों में भी हुई है."
"असम बांग्लादेश की सीमा से सटा एक राज्य है लिहाजा वहां से ऐसे जिहादी तत्व राज्य में प्रवेश कर सकते हैं और यह देखना सुरक्षा एजेंसियों का काम है. लेकिन इस बात का मतलब यह नहीं कि सारे मदरसों में जिहादी आ गए हैं. बल्कि यहां के मुसलमान चाहते हैं कि ऐसे जिहादी तत्वों के ख़िलाफ़ कार्रवाई हो. लेकिन बीजेपी के लोग ऐसी घटनाओं की आड़ में एक समुदाय को विलेन बनाने की राजनीति करते हैं."
पुलिस के अनुसार अब तक भारत में अल-कायदा के गुट के करीब 30 कथित सदस्यों को गिरफ़्तार किया जा चुका है जिनमें एक बांग्लादेशी नागरिक भी शामिल है. पुलिस का दावा है कि ये सभी लोग अल-कायदा के एक मॉड्यूल का हिस्सा हैं.
असम के वरिष्ठ पत्रकार बैकुंठ नाथ गोस्वामी का कहना है कि पूर्वी बंगाल से आए मुसलमानों को लेकर प्रदेश में एक अलग तरह की राजनीति की जा रही है. वो कहते हैं कि ऐसी एक धारणा बनाने के प्रयास किए जा रहे हैं कि बंगाली मूल के ये मुसलमान आमतौर पर देशभक्त नहीं हैं. 
गोस्वामी कहते हैं,"राज्य में अगर कहीं पर जिहादी तत्व सक्रिय हैं तो पुलिस और अन्य सुरक्षा एजेंसियां कार्रवाई कर रही हैं. लेकिन मदरसों को लेकर जिस तरह का नैरेटिव बनाया जा रहा है वो हिंदू-मुसलमान के बीच मौजूद सौहार्द को नुकसान पहुंचा सकता है.
दरअसल बीजेपी की इस राजनीति में पूर्वी बंगाल के मुसलमानों को अलग-थलग करने का प्रयास किया जा रहा है. राज्य की मौजूदा बीजेपी सरकार ने अभी कुछ दिन पहले स्वदेशी मुसलमानों की संख्या का पता लगाने के लिए घर-घर जाकर सर्वेक्षण करने की योजना बनाई थी."
इमेज स्रोत, DILIP SHARMA
बैकुंठ नाथ गोस्वामी
बैकुंठ नाथ गोस्वामी बताते हैं,"असल में यह पूर्वी बंगाल के मुसलमानों से गोरिया, मोरिया, देसी और जोलाह जैसे स्वदेशी मुसलमान समुदाय को अलग करने की राजनीति का हिस्सा था. 2011 की जनगणना के अनुसार असम की कुल आबादी लगभग तीन करोड़ 12 लाख में एक करोड़ से अधिक मुसलमान हैं. इनमें 42 लाख से अधिक स्वदेशी मुसलमान बताए जाते हैं. जबकि ज्यादातर प्राइवेट मदरसे तथा धार्मिक संस्थान पूर्वी बंगाल वाले मुसलमानों के बीच ही चल रहे हैं." 
"लिहाजा इस बात को स्थापित करने का प्रयास किया जा रहा है कि जिहादी जैसे तत्व पूर्वी बंगाल के मुसलमानों के बीच ही सक्रिय हैं. पूर्वी बंगाल के मुसलमानों का ज्यादातर वोट मौलाना बदरुद्दीन अजमल की पार्टी एआईयूडीएफ को जाता है और कुछ वोट कांग्रेस को मिलता है. लिहाजा बीजेपी देशी मुसलमानों को अपने पाले में करने का प्रयास कर रही है."
असम प्रदेश बीजेपी के वरिष्ठ नेता विजय कुमार गुप्ता मुसलमानों को लेकर राजनीति करने के तमाम आरोपों को बेबुनियाद बताते हैं.
वे कहते हैं, "हमारी सरकार राज्य में जिहादी गतिविधियों में लिप्त लोगों के ख़िलाफ़ लगातार कार्रवाई कर रही है. ऐसे में किसी भी समुदाय का कोई भी व्यक्ति इन जिहादियों को शरण देगा या फिर उनकी मदद करेगा तो उसके ख़िलाफ़ सख़्त कार्रवाई की जाएगी. लेकिन इस कार्रवाई को राजनीति से जोड़ना ठीक नहीं है. क्योंकि यह हिंदू-मुसलमान का विषय नहीं है बल्कि ये देश की आंतरिक सुरक्षा से जुड़ा हुआ विषय है. लिहाजा सरकार जिहादियों के ख़िलाफ़ सख़्त कार्रवाई जारी रखेगी."
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
नेपाल की शेर बहादुर देउबा सरकार की चुप्पी के कारण अग्निपथ योजना के तहत नेपाली गोरखाओं के लिए 25 अगस्त से शुरू होने वाली भर्ती रैली आयोजित नहीं हो पाई. 
नेपाल के बुटवल में 25 अगस्त से सात सितंबर तक अग्निवीरों के लिए भर्ती रैली होनी थी. 
इसका आयोजन उत्तर प्रदेश के गोरखपुर स्थित 'गोरखा रिक्रूटमेंट डिपो' कर रहा था जो भारतीय सेना में गोरखा सैनिकों की भर्ती करता है.
इसके लिए नेपाल स्थित भारतीय दूतावास ने नेपाल के विदेश मंत्रालय को पत्र भेजकर अनुमति मांगी थी. 
लेकिन नेपाल सरकार ने समय रहते जवाब नहीं दिया और भर्ती रैली आयोजित नहीं हो पाई.
समाप्त
नेपाल के प्रधानमंत्री शेर बहादुर देउबा की पार्टी नेपाली कांग्रेस के वरिष्ठ नेता और इसी सरकार में रक्षा मंत्री रहे मिनेंद्र रिजाल ने बीबीसी हिन्दी से कहा कि सरकार के लिए हाँ या ना कहना इतना आसान नहीं है. 
उन्होंने कहा कि यह गठबंधन की सरकार है और कुछ ही महीनों में संसदीय चुनाव भी होने वाले हैं, ऐसे में कुछ निश्चित कहना मुश्किल है. 
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
नेपाल सरकार के प्रवक्ता ज्ञानेंद्र बहादुर कार्की से पूछा गया कि देउबा सरकार चुप ही रहेगी या अग्निपथ को लेकर भारत के पत्र का जवाब भी देगी? इस पर उन्होंने कहा कि रक्षा सचिव से पूछिए. 
रक्षा सचिव किरण राज शर्मा से पूछे जाने पर उन्होंने कहा कि अभी कोई जानकारी नहीं है, बाद में बात करते हैं. 
देउबा सरकार इस मामले में कुछ भी खुलकर बोलने से बच रही है. वह न तो अपने सहयोगी दलों और विपक्ष को नाराज़ करना चाहती है और न भी भारत को. ऐसे में देउबा सरकार ने शायद चुप रहना ज़्यादा मुनासिब समझा.
भारतीय सेना में रहे नेपाली गोरखाओं के लिए नेपाल की राजधानी काठमांडू स्थित पेंशन कैंप में भारतीय राजदूतावास पर एक पोस्टर लगा है. 
इसमें नेपाली भाषा में चार पॉइंट्स लिखे हैं. शीर्षक है- 'अच्छी ख़बर, अग्निपथ भर्ती योजना'. ये चार पॉइंट्स हैं-
1) भारत सरकार ने भारतीय सशस्त्र बलों के लिए नई अग्निपथ भर्ती योजना की शुरुआत को स्वीकृति प्रदान कर दी है. 
2) युवाओं के लिए भारतीय सशस्त्र बलों में सेवा करने और इसके साथ ही आकर्षक आर्थिक पैकेज का फ़ायदा उठाने का सुनहरा मौक़ा.
3) इस योजना में नेपाल में रह रहे आकांक्षी युवाओं के हितों का ख़याल रखा गया है.
4) योजना के कार्यान्वयन और नेपाल में भर्ती रैलियां शुरू करने के बारे में अगली जानकारी बहुत ही जल्द दी जाएगी. 
भारतीय सेना ने इसी साल 14 जून को सेना में भर्ती के लिए अग्निपथ नाम की नई योजना की घोषणा की थी. 
इस योजना के तहत 17 से 21 साल के युवाओं को अग्निवीर के रूप में चयन किया जाना है और चार साल बाद प्रदर्शन के आधार पर नौकरी नियमित की जाएगी. 
कुल अग्निवीरों में से 25 फ़ीसदी तक को ही नियमित नौकरी मिलेगी और बाक़ियों को वापस जाना होगा. 
भारत में इस नई योजना के ख़िलाफ़ कई राज्यों में हिंसक विरोध-प्रदर्शन हुआ था. 
अब नेपाल भी इस योजना को स्वीकार करने के लिए तैयार नहीं है. नेपाल के गोरखाओं को आज़ादी के बाद से ही भारतीय सेना में भर्ती किया जाता रहा है. 
भारतीय सेना में नेपाली गोरखाओं की भर्ती 1947 में भारत, नेपाल और ब्रिटेन के बीच हुई त्रिपक्षीय संधि के तहत होती है.  
नेपाल में भी अग्निपथ योजना को लेकर सबसे बड़ी आपत्ति यही है कि चार साल सेना में रहने के बाद युवा वापस लौटेंगे तो क्या करेंगे? 
नेपाल की मौजूदा शेर बहादुर देउबा सरकार नेपाल के पूर्व प्रधानमंत्री पुष्प कमल दाहाल प्रचंड की कम्युनिस्ट पार्टी ऑफ नेपाल (माओवादी सेंटर) और अन्य वामपंथी दलों के समर्थन से चल रही है. 
नेपाल की वामपंथी पार्टियाँ अग्निपथ को मौजूदा स्वरूप में स्वीकार करने के लिए तैयार नहीं हैं. 
बीबीसी से हिन्दी से प्रधानमंत्री शेर बहादुर देउबा के विदेश मामलों के सलाहकार अरुण कुमार सुवेदी ने कहा कि अग्निपथ योजना को लेकर नेपाल की कुछ चिंताएं हैं और जल्द ही उन चिंताओं से भारत को अवगत करा दिया जाएगा. 
अरुण कुमार सुवेदी ने कहा कि चार साल बाद सेना की ट्रेनिंग लेने के बाद युवा वापस नेपाल लौटेंगे तो उनका दुरुपयोग किया जा सकता है. उन्होंने कहा कि नेपाल के अतिवादी गुट इन युवाओं की ट्रेनिंग का दुरुपयोग कर सकते हैं. 
सुवेदी ने कहा कि नेपाल की सरकार भारत के समक्ष इन चिंताओं को रखेगी और इस पर फिर से विचार करने के लिए आग्रह करेगी. 
नेपाल के पूर्व प्रधानमंत्री केपी शर्मा ओली की कम्युनिस्ट पार्टी ऑफ नेपाल (एकीकृत मार्क्सवादी-लेनिनवादी) मुखर होकर अग्निपथ योजना का विरोध कर रही है. 
बीबीसी हिन्दी ने ओली की सरकार में विदेश मंत्री रहे प्रदीप ज्ञवाली से पूछा कि देउबा सरकार को क्या समय रहते इस पर जवाब नहीं देना चाहिए था? 
इस सवाल के जवाब में प्रदीप ज्ञवाली ने कहा, ''सरकार को चुप रहने के बजाय सीधा जवाब देना चाहिए. मुझे पता चला है कि 25 अगस्त को दोपहर बाद संसदीय समिति की बैठक होने वाली है और इसी में सरकार अपना रुख़ स्पष्ट करेगी. 
हमारी पार्टी कल शाम तक सरकार की प्रतिक्रिया का इंतज़ार करेगी. लेकिन इतना ज़रूर कहूंगा कि इस मामले को इतने समय तक लटकाए रखने की कोई ज़रूरत नहीं थी. अग्निपथ योजना के तहत अगर नेपाली गोरखाओं की भर्ती होती है तो यह 1947 की त्रिपक्षीय संधि का उल्लंघन है.'' 
नेपाली सेना के रिटायर्ड मेजर जनरल बिनोज बस्नायत अग्निपथ पर नेपाल सरकार के रुख़ को वह कैसे देखते हैं?
मेजर जनरल बिनोज बस्नायत ने कहा, ''नेपाल के नेता सत्ता के लिए युवाओं के भविष्य से खेल रहे हैं. नेपाल की राजनीतिक पार्टियाँ वोट बैंक के नज़रिए से अपने फ़ायदे और नुक़सान की कसौटी पर फ़ैसले लेती हैं. मुझे अग्निपथ योजना में कोई ख़राबी नहीं दिखती है.'' 
चार साल बाद भी नेपाली युवा भारतीय सेना से लौटेंगे तो अच्छा ख़ासा पैसा मिलेगा. उन्हें जो ट्रेनिंग मिलेगी उससे दूसरी नौकरी भी हासिल कर सकते हैं. नेपाल के नेताओं को समझना होगा कि भारतीय फौज से नेपालियों को जितनी पेंशन मिलती है, उतना नेपाल का रक्षा बजट भी नहीं है.'' 
अग्निपथ योजना पर नेपाल सरकार के इस रुख़ से दोनों देशों के द्विपक्षीय संबंधों पर क्या असर पड़ेगा? 
इस सवाल के जवाब में नेपाल के पूर्व रक्षा मंत्री मिनेंद्र रिजाल कहते हैं कि दोनों देशों के रिश्ते किसी एक मुद्दे पर नहीं टिके हैं. उन्होंने कहा, ''मुझे नहीं लगता है कि एक मुद्दे पर असहमति के कारण दोनों देशों के रिश्ते पटरी से उतर जाएंगे.''
भारत में नेपाल के राजदूत रहे दीप कुमार उपाध्याय मानते हैं कि भारत सरकार को सेना की भर्ती योजना में बदलाव से पहले नेपाल को भरोसे में लेना चाहिए था. 
उन्होंने कहा, ''भारत नेपाल को पहले सूचित कर सकता था. भारत को पता है कि इस योजना से नेपाल भी प्रभावित होगा लेकिन हमें अचानक से चीज़ें पता चलती हैं. इसी तरह भारत सरकार ने नोटबंदी का फ़ैसला ले लिया था और नेपाल इससे बुरी तरह प्रभावित हुआ था. नेपाल राष्ट्र बैंक में आज भी भारत के पुराने पाँच सौ और एक हज़ार के नोट पड़े हैं.'' 
इमेज स्रोत, Rajnish kumar/BBC
हालांकि दीप कुमार उपाध्याय मानते हैं कि अग्निपथ योजना 1947 की त्रिपक्षीय संधि का उल्लंघन नहीं है. 
उपाध्याय कहते हैं, ''नेपाली गोरखा ब्रिटेन और भारत की सेना में एक ऐतिहासिक समझौते के ज़रिए जाते हैं लेकिन सिंगापुर पुलिस और ब्रूनेई की सेना में तो बिना किसी संधि के ही जा रहे हैं. मुझे लगता है कि इस पर ज़्यादा ध्यान देने की ज़रूरत है. नेपाल के कम्युनिस्टों को भारत को लेकर कुछ न कुछ करते रहना उनकी राजनीति की मजबूरियां हैं.''
गोरखा रेजिमेंट में रहे भारतीय सेना के मेजर जनरल (रिटायर्ड) जनरल अशोक मेहता मानते हैं कि अग्निपथ योजना से नेपाली गोरखाओं के साथ जो संबंधों में गहराई और समर्पण था, उन पर विपरीत असर पड़ेगा. 
जनरल अशोक मेहता ने बीबीसी से कहा, ''अग्निपथ का असर नेपाल पर बहुत व्यापक होगा. भारतीय सेना में अभी 35,000 नेपाली गोरखा हैं. इसके अलावा भारतीय सेना से रिटायर्ड नेपाली गोरखाओं की तादाद 1.35 लाख है. इनकी सैलरी और पेंशन मिला दें तो यह रक़म 62 करोड़ डॉलर है. यह नेपाल की जीडीपी का तीन फ़ीसदी है. 
दूसरी तरफ़ नेपाल का रक्षा बजट महज़ 43 करोड़ डॉलर है. यानी नेपाल के रक्षा बजट से ज़्यादा भारत से नेपाली गोरखाओं को हर साल सैलरी और पेंशन मिल रही है. ऐसे में अग्निपथ के कारण नेपाल की अर्थव्यवस्था बुरी तरह से प्रभावित होगी.''
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
एक वक़्त पर बीजेपी के राष्ट्रीय अध्यक्ष रहे नितिन गडकरी को बीते दिनों पार्टी ने नई संसदीय बोर्ड और केंद्रीय चुनाव समिति दोनों से ही बाहर कर दिया. इसके बाद से ही नितिन गडकरी लगातार सुर्ख़ियों में बने हुए हैं. 
अंग्रेज़ी अख़बार टाइम्स ऑफ़ इंडिया ने नितिन गडकरी को बीजेपी में साइडलाइन किए जाने से जुड़ी दो इनसाइड स्टोरी प्रकाशित की हैं. आज प्रेस रिव्यू में सबसे पहले यही ख़बर.
अख़बार ने बताया है कि केंद्रीय परिवहन मंत्री नितिन गडकरी को बीजेपी की संसदीय बोर्ड से हटाने का फ़ैसला राष्ट्रीय स्वयंसेवक संघ यानी आरएसएस के आला नेताओं की सहमति से लिया गया था. दरअसल, आरएसएस में भाजपा के वरिष्ठ मंत्री की ओर से दिए जाने वाले गैर-ज़रूरी और चुटीले बयानों को पसंद नहीं किया जा रहा था. 
बीजेपी के कई शीर्ष सूत्रों के हवाले से अख़बार ने लिखा है कि संघ के शीर्ष नेतृत्व ने नितिन गडकरी को कई बार चेताया भी थी कि वो अपने बयानों से सुर्ख़ियां बटोरते हैं लेकिन इसका फ़ायदा विपक्षी उठाते हैं जिससे पार्टी और केंद्र सरकार के साथ ही संघ को भी को शर्मिंदगी झेलनी पड़ती है.
हालाँकि, इन चेतावनियों को लेकर गडकरी की बेपरवाही से परेशान आरएसएस ने बीजेपी नेतृत्व को सुझाव दिया था कि नितिन गडकरी को संसदीय बोर्ड से हटाने सहित कोई ठोस कार्रवाई करे.
समाप्त
जानकारों के हवाले से अख़बार ने बताया है कि बीजेपी ने संघ के ख़ास माने जाने वाले नितिन गडकरी को हटाने का फ़ैसला संघ परिवार को भरोसे में लिए बिना नहीं लिया होगा. 
ख़ास बात ये है कि नितिन गडकरी को संघ से निकटता के लिए जाना जाता रहा है. गडकरी नागपुर में रहने की वजह से संघ के करीबी रहे हैं. हालाँकि, दत्तात्रेय होसाबले के सरकार्यवाहक बनने के बाद समीकरण बदले हैं. संघ प्रमुख (मोहन भागवत) के बाद सरकार्यवाहक ही अहम फ़ैसले लेते हैं.
जानकार कहते हैं कि गडकरी के लिए भैयाजी (सुरेश जोशी) होसाबले से बेहतर साबित होते. होसाबले को पीएम मोदी का करीबी माना जाता है.
एक सूत्र के हवाले से अख़बार लिखता है, "अपने विवादित बयानों की वजह से कहीं न कहीं वो ऐसी शख़्सियत बन गए थे जो बेपरवाह थे. उन्हें उसी का परिणाम भुगतना पड़ा. उन्हें ख़ुद को एक ऐसी स्वतंत्र इकाई के तौर पर पेश करने में मज़ा आना शुरू हो गया था, जिसपर आम नियम लागू नहीं होते."
इस पूरी ख़बर पर अख़बार ने गडकरी के पक्ष को भी जानना चाहा लेकिन उनके दफ़्तर की ओर से जवाब दिया गया कि केंद्रीय मंत्री इस मुद्दे पर कुछ भी नहीं कहना चाहते.
सूत्रों ने बताया कि बीजेपी और संघ दोनों ही इस बात पर सहमत थे कि किसी की शख़्सियत कितनी ही बड़ी क्यों न हो लेकिन उसे संगठनात्मक नियम-क़ायदों से छूट नहीं मिलेगी.
हालाँकि, संसदीय बोर्ड से बाहर किए जाने को कई लोग कड़ी कार्रवाई के तौर पर देख रहे हैं लेकिन सूत्रों ने अख़बार को बताया है कि आरएसएस और बीजेपी दोनों के आला नेताओं का मानना है कि अगर नितिन गडकरी भगवा पार्टी के शीर्ष नेताओं के मूड को समझ नहीं सके, तो उन्हें और परिणाम भुगतने पड़ सकते हैं.
इमेज स्रोत, Getty Images
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
एक वरिष्ठ सूत्र ने नाम ज़ाहिर न करने की शर्त पर बताया, "केवल सार्वजनिक मंचों पर सुर्ख़ियां बटोरने वाले उनके बयान ही इस कार्रवाई का कारण नहीं है. वो निजी मौकों पर भी पार्टी लाइन को पार कर जाते थे, जिससे सरकार और पार्टी में असहजता पैदा हो गई थी."
राजनीतिक गलियारों में ये भी चर्चा थी कि नितिन गडकरी पर एक्शन से बीजेपी के शीर्ष नेतृत्व और आरएसएस के आला नेताओं में तनातनी सार्वजनिक हो गई है. 
इसपर बीजेपी के एक सूत्र ने कहा, "इसके एकदम विपरीत वो आरएसएस ही था जो अक्सर नितिनजी के बयानों से परेशान था. क्योंकि कई बार समझाए जाने पर भी वो रुक नहीं रहे थे."
कुछ बीजेपी नेताओं का ये भी मानना है कि गडकरी और शिवराज सिंह चौहान जैसे वरिष्ठ नेताओं को संसदीय बोर्ड से हटाने का फ़ैसला चौंकाने वाला नहीं था क्योंकि मोदी और शाह मिलकर भविष्य के लिए एक नई टीम बना रहे हैं. एक ऐसी टीम जो अगले दो दशक तक पार्टी चला सके. यही कारण है कि पार्टी में फडणवीस और असम के पूर्व मुख्यमंत्री सर्वानंद सोनोवाल जैसे नेताओं का कद बढ़ा है. 
बीजेपी नेताओं के हवाले से अख़बार ने लिखा है, "उनका ध्यान 68-80 साल के नेताओं की बजाय 50 से 65 साल के नेताओं पर है. हम इसे एक आम बदलाव के तौर पर देख रहे हैं. ये पार्टी विचारधारा के अनुरूप भी है. एलके आडवाणी जैसे वरिष्ठ नेताओं को भी बढ़ती उम्र के कारण रिटायर होने के लिए कहा गया था. वो युवा नेताओं को पार्टी संगठन में जगह दे रहे हैं ताकि भविष्य के लिए उन्हें तैयार किया जा सके."
इमेज स्रोत, ANI
पाँच अगस्त 2019 को जम्मू-कश्मीर से विशेष राज्य का दर्जा वापस लिए जाने के बाद आगामी शुक्रवार को पहली बार हुर्रियत कॉन्फ़्रेंस के नेता मीरवाइज़ उमर फ़ारूक़ मस्जिद में जुमे की नमाज़ पढ़ने जाएंगे. 
अंग्रेज़ी अख़बार द हिंदू ने सूत्रों के हवाले से इसकी जानकारी दी है. आशंका ये भी है कि घाटी के मुख्य मौलवी मीरवाइज़ फ़ारूक़ के मस्ज़िद जाने से यहाँ के प्रबंधन और जम्मू-कश्मीर प्रशान के बीच टकराव की स्थिति पैदा हो सकती है.
सूत्रों ने अख़बार को बताया है कि श्रीनगर में मीरवाइज़ के घर के बाहर आवाजाही को रोकने वाले वाहनों को भी अब कुछ दूर खड़ा किया गया है.
जम्मू-कश्मीर के उपराज्यपाल मनोज सिन्हा ने कुछ दिन पहले ही बीबीसी हिंदी को इंटरव्यू दिया था. इसमें उन्होंने कहा था कि मीरवाइज़ उमर फ़ारूक़ नज़रबंद नहीं हैं और वो ख़ुद तय करें कि उन्हें क्या करना है.
वहीं, हुर्रियत कॉन्फ़्रेंस ने दावा किया था कि मीरवाइज़ को उनके घर में बंद रखा गया है और पाँच अगस्त 2019 के बाद से उन्हें किसी से मिलने की भी इजाज़त नहीं है. 
बीबीसी को दिए इंटरव्यू में मनोज सिन्हा ने कहा था, "''उन्हें बंद नहीं रखा गया है,अगर आप थोड़ा पीछे जाएंगे तो आपको मालूम हो कि उनके पिता जी की दुर्भाग्यपूर्ण तरीक़े से हत्या कर दी गई थी. उनके अगल-बगल हम पुलिस को रखते हैं ताकि वह सुरक्षित रहें, हमारी ओर से ना वो नज़रबंद हैं और ना ही बंद हैं."
""मैं बड़ी ज़िम्मेदारी के साथ ये बात कह रहा हूं कि वह कहीं भी आने-जाने के लिए पूरी तरह स्वतंत्र हैं. उन्हें कहीं नहीं रोका गया है. यहां कुछ वक्त पहले ऐसी दो हत्याएं हुईं जो पाकिस्तान ने कराई लेकिन आईएसआई ने कहा भारत सरकार ने कराई, ऐसा कुछ ना हो इसलिए हमने सुरक्षा लगाई है और ये सुरक्षा उनके घर के बाहर नहीं है बल्कि उस इलाके में है ताकि वह जब घर के बाहर कहीं जाएं तो उनके पास सुरक्षा रहे."
इसके बाद हुर्रियत कॉन्फ़्रेंस ने बयान जारी करके कहा था, "अगर मीरवायज़ उमर फ़ारूक़ ग़ैर-क़ानूनी रूप से नज़रबंद नहीं हैं, तो उन्हें 26 अगस्त को शुक्रवार की तक़रीर की अनुमति दी जाए." हुर्रियत ने मनोज सिन्हा पर जान-बूझकर ग़लत जानकारी फैलाने का आरोप लगाया था.
इमेज स्रोत, ANI
भाजपा नेता और सोशल मीडिया पर लोकप्रिय सोनाली फोगाट की 42 साल की उम्र में मंगलवार को गोवा में मौत हो गई. डॉक्टरों ने बताया कि जब सोनाली फोगाट को अस्पताल लाया गया, तो उनकी मौत हो चुकी थी. ऐसा माना जा रहा है कि उनकी मौत की वजह हार्ट अटैक था.
लेकिन सोनाली फोगाट की बहर ने इस मामले में हत्या का शक ज़ाहिर किया है. 
हिंदी अख़बार 'दैनिक भास्कर' ने इस ख़बर को प्रमुखता से जगह दी है. सोनाली की बहन रेमन फोगाट ने दावा किया है कि उनकी मौत सामान्य नहीं है.
रेमन फोगाट ने कहा, "सोमवार रात 11 बजे उनकी तबीयत खराब लग रही थी. सोनाली ने मां को फोन पर बताया था कि उसे खाने के बाद गड़बड़ लग रहा था. हमने उसे डॉक्टर को दिखाने को कहा. लेकिन सुबह उसकी मौत की ख़बर आ गई."
सोनाली की शादी उनकी बहन के देवर संजय से हुई थी. संजय की वर्ष 2016 में हरियाणा के एक फार्म हाउस में संदिग्ध परिस्थिति में मौत हो गई थी. 
सोनाली 2019 में हरियाणा विधानसभा चुनाव से पहले भाजपा में शामिल हो गईं थीं. इसके बाद पार्टी ने उन्हें हरियाणा चुनाव में आदमपुर विधानसभा सीट से कुलदीप बिश्नोई के ख़िलाफ़ टिकट दिया था लेकिन वो चुनाव हार गई थीं.
परिजनों ने बताया है कि सोमवार शाम सोनाली फोगाट ने अपनी मां संतोष के साथ करीब 10 मिनट तक फ़ोन पर बात की और इस दौरान घरेलू चर्चा हुई. 
सोनाली ने अपनी मां को बताया कि फिल्म रोल के लिए 22 से 25 अगस्त तक वो गोवा आई हैं. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Facebook - Sonali Phogat
गोवा पुलिस ने गुरुवार को बीजेपी नेता और टिक टॉक स्टार सोनाली फोगाट की संदिग्ध परिस्थितियों में मौत के मामले में दो लोगों सुधीर सांगवान और सुखविंदर वासी को गिरफ़्तार कर लिया है. इससे पहले गोवा पुलिस ने सोनाली फोगाट की मौत के मामले में हत्या की धारा जोड़ी है.
बीते मंगलवार सुबह जब उनकी मौत की ख़बर आई तो दावा किया गया कि उनकी मौत दिल का दौरा पड़ने की वजह से हुई है. 
इसके बाद बुधवार को गोवा पुलिस ने अप्राकृतिक मौत का मामला दर्ज किया. अब इस मामले में हत्या की धारा जोड़ी गई है.
गोवा के मापुसा की डीएसपी जिवबा दलवी ने बुधवार को कहा था, ''शुरुआती जाँच में पता चला है कि सोनाली फोगाट 22 अगस्त को गोवा आई थीं और अंजुना के एक होटल में ठहरी थीं. मंगलवार सुबह उन्हें होटल में बेचैनी होने के बाद अस्पताल ले जाया गया, जहाँ उन्हें मृत घोषित कर दिया गया.''
दलवी ने कहा था, ''संबंधित गवाहों के बयान दर्ज किए जा रहे हैं और अंजुना पुलिस ने पोस्टमॉर्टम जाँच के लिए डॉक्टरों की एक समिति गठित करने को लेकर गोवा मेडिकल कॉलेज के फॉरेंसिक मेडिसिन विभाग को पत्र लिखा है. मामले की जांच अभी जारी है.''
समाप्त
सोनाली फोगाट के परिजनों की ओर से मौत की ख़बर आने के बाद से कहा जा रहा है कि ये प्राकृतिक मौत नहीं है.
सोनाली फोगाट के भाई ने भी अपनी बहन की मौत के पीछे किसी के हाथ होने का आरोप लगाया है.
इस पर गोवा पुलिस के आईजीपी ओएस विश्नोई ने कहा था, "सोनाली फोगाट की मौत के मामले में उनके सहयोगी सुखविंदर और पीए सुधीर सांगवान को अंजुना पुलिस स्टेशन में पूछताछ के लिए बुलाया गया है. अंजुना थाने में 2 लोगों के ख़िलाफ़ हत्या का मामला दर्ज़ किया गया है. मृतक के भाई ने उसके पीए और एक अन्य के शामिल होने का जिक्र किया है."
हरियाणा के मुख्यमंत्री मनोहर लाल खट्टर ने इस मामले पर टिप्पणी करते हुए कहा, "मैंने गोवा के मुख्यमंत्री और पुलिस अधिकारियों से बात की है. उनके परिवार ने हत्या की आशंकाएं जताते हुए शिकायत दर्ज कराई है. हमें इस बारे में ज़्यादा जानकारी पोस्ट-मॉर्टम से मिलेगी. इसके बाद विसरा सैंपल की टेस्टिंग गोवा और चंडीगढ़ दोनों जगह होगी."
इमेज स्रोत, FB/SONALI
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
सोनाली का जन्म हरियाणा के हिसार के पास एक गांव में साल 1979 में हुआ था. सोनाली ने 1995 में हरियाणा से 10वीं पास की थीं.
सोनाली का परिवार चार पीढ़ियों से हिसार के हरित्ता गांव में रहता है. सोनाली के परिवार में उनकी सास, ननद, देवर और बेटी हैं.
सोनाली हरियाणा दूरदर्शन टीवी समेत कई शो और कुछ हरियाणवी फ़िल्मों में भी नज़र आईं थीं. सोनाली बीजेपी से 2008 में पहली बार जुड़ी थीं और वो बीजेपी महिला मोर्चा में भी रहीं.
2019 तक हरियाणा और आस-पास के इलाक़ों में सोनाली के सोशल मीडिया पर अच्छे ख़ासे फैंस थे. सोशल मीडिया ऐप टिकटॉक पर 2019 में सोनाली के क़रीब एक लाख 25 हज़ार फॉलोअर्स थे. सोनाली के वीडियो के लाखों व्यू होते थे.
इसी लोकप्रियता को चुनावी वोटों में बदलने के मकसद से बीजेपी ने सोनाली फोगाट को हिसार की आदमपुर सीट से टिकट दी थी. 2019 में सोनाली ने अपने चुनावी हलफनामे में अपनी संपत्ति दो करोड़ 74 लाख रुपये बताई थी.
सोनाली के सामने कांग्रेस के उम्मीदवार कुलदीप सिंह बिश्नोई थे. चुनावी नतीजे आने से पहले ये कहा जा रहा था कि सोनाली फोगाट कुलदीप सिंह बिश्नोई को टक्कर दे सकती हैं. पर चुनावी नतीजों में सोनाली फोगाट को हार मिली.
कुलदीप सिंह बिश्नोई ने सोनाली को तब लगभग 29 हजार वोटों से हराया था. हालांकि बाद में कुलदीप सिंह बिश्नोई भी कांग्रेस का हाथ छोड़कर बीजेपी में शामिल हो गए थे.
कुछ दिन पहले ही सोनाली और कुलदीप सिंह बिश्नोई के साथ ही फोटो सोशल मीडिया पर नज़र आई थी.
इमेज स्रोत, FB/SONALi 
चुनावी हार के बाद सोनाली फोगाट चर्चा में बनी रहीं.
2020 में अनाज मंडी के एक अधिकारी के साथ सोनाली की मारपीट का वीडियो वायरल हुआ था. इस वीडियो में सोनाली अधिकारी के साथ बहस और मारपीट करती नज़र आई थीं.
इस वीडियो में ये अधिकारी कहता दिखता है कि ''सोनाली जो भी काम करने के लिए कह रही थीं, वो कर रहे थे.''
वीडियो में सोनाली ने कहा था, ''ये मेरे साथ बदतमीजी के साथ बात कर रहा है.'' 
वीडियो सामने आने के बाद कांग्रेस ने हरियाणा बीजेपी को जमकर घेरा था. वीडियो वायरल होने के बाद सोनाली ने भी अपनी सफाई पेश की थी.
सोनाली के पति की मौत को लेकर भी सोशल मीडिया पर कई तरह की बातें कही जाती रही हैं.
एक वीडियो में सोनाली इस बारे में बात करती नज़र आईं थीं.
इस वीडियो में सोनाली ने इस बारे में बताया था, ''अगर मेरे पति ने सुसाइड किया होता या मैंने उन्हें मारा होता तो मैं क्या घर में रह रही होती. मेरे पति सुसाइड क्यों ही करेंगे? उनको क्या कमी या परेशानी थी? मेरे पति बहुत ज़िंदादिल आदमी थे. मैं आज जिस मकाम पर हूं, वहां अपने पति की वजह से पहुंची हूं.''
सोनाली ने तब कहा था, ''जिस दिन मेरे पति का स्वर्गवास हुआ, उस दिन मैं मुंबई में थी. हिसार से निकलते ही 7-8 किलोमीटर पर हमारे खेत है. वहां घर भी बने हुए हैं. वहां मेरे जेठानी भी रहती हैं. वो सब लोग भी उस वक्त मौजूद थे. रात में उनका हार्ट फेल हुआ, सुबह उनको अस्पताल ले जाया गया. मेरा सारा परिवार वहां मौजूद था और मैं रात में वहां पहुंची थी.''
सोनाली फोगाट 2020-2021 में बिग बॉस में भी शामिल हुई थीं.
सोनाली ने इस शो के दौरान भी अपने पति और पति की मौत के बाद के वक़्त पर बात की थी. शो में राहुल वैद्य सोनाली फोगाट से पूछते हैं- आपके पति के बाद आपको आख़िरी बार मुहब्बत कब हुई थी?
सोनाली ने तब जवाब दिया था, ''दो साल पहले मेरा दिल किसी पर आया था. पर कोई वजह थी, जिसके चलते बात आगे नहीं बढ़ पाई थी. मुझे ठीक नहीं लगा था.'' 
सोनाली ने इसी शो में दूसरे प्रतियोगी अली के प्रति स्नेह का भी इज़हार किया था.
ये भी पढ़ें - 
 न्यूयॉर्क में मंदीप कौर की मौत: माँ बाप चाह कर भी कुछ ना कर पाए...
अफ़ग़ानिस्तान में तालिबान की सत्ता में वापसी के एक साल में क्या-क्या बदल गया है
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Twitter/Bhupendraupbjp
भारतीय जनता पार्टी ने गुरुवार को उत्तर प्रदेश सरकार में पंचायती राज मंत्री भूपेंद्र सिंह चौधरी को अपना प्रदेश अध्यक्ष बनाने का एलान किया है. 
बीजेपी के राष्ट्रीय महासचिव अरुण सिंह ने इस बारे में एक पत्र जारी बताया है कि 'बीजेपी के अध्यक्ष जगत प्रकाश नड्डा जी ने श्री भूपेंद्र सिंह को उत्तर प्रदेश भारतीय जनता पार्टी का प्रदेश अध्यक्ष नियुक्त किया है. ये नियुक्ति तत्काल प्रभाव से लागू होगी.'
भूपेंद्र सिंह चौधरी इस समय उत्तर प्रदेश विधान परिषद के सदस्य हैं. वह पश्चिमी उत्तर प्रदेश से आते हैं और जाट वोट बैंक में उनका अच्छा दखल माना जाता है. 
भूपेंद्र सिंह चौधरी ने 1991 में बीजेपी के साथ अपना राजनीतिक सफर शुरू किया था. इसके बाद 1999 के लोकसभा चुनाव में संभल सीट पर उनका सामना मुलायम सिंह यादव से हुआ. इस चुनाव में उन्हें हार का सामना करना पड़ा. 
इसके बाद उन्होंने संगठन में अलग-अलग स्तर पर कई ज़िम्मेदारियों को निभाया जिनमें क्षेत्रीय मंत्री और क्षेत्रीय अध्यक्ष आदि शामिल हैं.
समाप्त
इसके बाद 2016 में बीजेपी ने चौधरी को एमएलसी के लिए नामित किया. और साल 2017 में सरकार बनने के बाद उन्हें पंचायती राज विभाग का अध्यक्ष बनाया गया. 
इस तरह भूपेंद्र सिंह चौधरी को राज्य मंत्री का दर्जा योगी सरकार के पहले कार्यकाल में ही मिल गया. 
वहीं, योगी सरकार के दूसरे कार्यकाल में उन्हें एक बार फिर पंचायती राज विभाग का मंत्री बनाया गया. इस तरह उन्हें कैबिनेट मंत्री का दर्जा दिया गया. 
इसके बाद अब उन्हें संगठन में बड़ी ज़िम्मेदारी दी गयी है. 
इमेज स्रोत, Twitter/Bhupendraupbjp
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
भूपेंद्र सिंह चौधरी को अध्यक्ष बनाए जाने की ख़बर आने से पहले लखनऊ में दो अन्य नामों पर चर्चा की जा रही थी. इन दो नामों में मौजूदा उप-मुख्यमंत्री केशव प्रसाद मौर्य और पूर्व मंत्री श्रीकांत शर्मा का नाम शामिल था.
लंबे समय से उत्तर प्रदेश की राजनीति देखते आ रहे वरिष्ठ पत्रकार शरत प्रधान मानते हैं कि इस राजनीतिक घटनाक्रम में केंद्रीय नेतृत्व की मुख्य भूमिका नज़र आती है.
वे कहते हैं, "मुझे समझ नहीं आ रहा है कि भूपेंद्र सिंह चौधरी को किस समीकरण के तहत प्रदेश अध्यक्ष बनाया गया है. क्योंकि बीजेपी जातीय समीकरणों को लेकर काफ़ी संवेदनशील रहती है. 
भूपेंद्र सिंह पश्चिमी उत्तर प्रदेश के जाट समुदाय से आते हैं. हालिया चुनावों में बीजेपी को पश्चिमी उत्तर प्रदेश में वैसे भी अच्छा समर्थन मिला था. और जाट समुदाय सिर्फ सात-आठ ज़िलों तक सीमित हैं. ऐसे में इन्हें क्यों चुना गया है, ये समझ नहीं आता."
राजनीतिक हल्कों में ये भी कयास लगाए जा रहे हैं कि भूपेंद्र सिंह चौधरी को अमित शाह के क़रीबी होने की वजह से ये ज़िम्मेदारी मिली है.
इस सवाल पर शरत प्रधान कहते हैं, "माना जा रहा था कि बीजेपी या तो पिछड़े समाज से किसी नेता को चुनेगी क्योंकि बीजेपी और ख़ुद नरेंद्र मोदी दलितों और पिछड़ों को लुभाने में लगे हैं. इसके साथ ही ब्राह्मण समाज मानकर चल रहा था कि इस बार उनके किसी नेता को अध्यक्ष का पद मिल सकता है. 
और जाटों को लुभाने के लिए तो वैसे ही उप-राष्ट्रपति बना चुके हैं. ऐसे में ये किसी की भी राजनीतिक समझ से बाहर की बात लगती है कि इन्हें क्या सोचकर अध्यक्ष पद दिया गया है. इन्हें पॉपुलर नेता भी नहीं कहा जा सकता. ऐसे में यही कहा जा सकता है कि इन्हें केंद्रीय नेतृत्व की वजह से ये ज़िम्मेदारी दी गयी है. क्योंकि और कोई वजह समझ नहीं आती है."
इमेज स्रोत, BJP
लेकिन इसे जाटों को साधने की कोशिश के रूप में भी देखा जा रहा है. बीजेपी ने उत्तर प्रदेश के पिछले विधानसभा चुनाव में किसान आंदोलन के केंद्र रहे लखीमपुर खीरी से लेकर पश्चिमी उत्तर प्रदेश के दूसरे ज़िले में भी अच्छा प्रदर्शन किया है. 
चुनाव से ठीक पहले पीएम मोदी ने तीनों विवादित कृषि बिलों को वापस लेने का एलान किया था जिसके बाद उन्हें रद्द कर दिया गया था. इसके बाद दिल्ली की सीमाओं पर एक साल तक डटे रहे किसान भी अपने-अपने घरों की ओर लौट गए. 
लेकिन अब एक बार फिर पश्चिमी उत्तर प्रदेश के किसान नेताओं के बयानों ने सुर्खियां बटोरना शुरू कर दिया है. 
उत्तर प्रदेश के राजनीतिक समीकरणों को समझने वाले वरिष्ठ पत्रकार योगेश मिश्र इसे बीजेपी के शीर्ष नेतृत्व का मास्टर स्ट्रोक मानते हैं. 
वे कहते हैं, "भूपेंद्र सिंह चौधरी का प्रदेश अध्यक्ष बनना ये बताता है कि बीजेपी पश्चिमी उत्तर प्रदेश में जाट समुदाय को लेकर गंभीर है. किसान आंदोलन मूलत: जाट समुदाय की पहल वाला आंदोलन था. और अब एक बार फिर जाट आंदोलन की सुगबुगाहट आना शुरू हो गयी है. ऐसे में भूपेंद्र सिंह चौधरी को प्रदेश अध्यक्ष बनाकर जाट समुदाय को लुभाने की कोशिश की गयी है. ये बीजेपी के सबसे समर्पित नेताओं में से एक हैं. नब्बे के दशक से बीजेपी के साथ राजनीति शुरू की. इसके बाद लड़े भी, हारे भी लेकिन बीजेपी कभी छोड़ी नहीं. 
अब देखने की बात ये है कि बीजेपी के पास फिलहाल जाट और गुर्जर नेता नहीं है. ऐसे में गुर्जर नेता के रूप में सुरेंद्र नागर को लेकर आए. जाट नेता के रूप में जिस शख़्स को खड़ा किया, मंत्री बनाया, वो जाट नेता बहुत प्रभावशाली साबित नहीं हुआ. क्योंकि उस जाट नेता के पास जाट बिरादरी को सुनने की शक्ति नहीं है. 
इनके बारे में अच्छी बात ये है कि ये लोगों को सुनना जानते हैं, संगठन में लंबे समय तक रहे हैं. ऐसे में अगर जाट समुदाय को अपना असंतोष जाहिर करने का मौका नहीं मिलेगा तो बीजेपी को इसका फायदा 2024 के चुनाव में होगा. ऐसे में अखिलेश यादव अब तक जयंत चौधरी के साथ पश्चिमी उत्तर प्रदेश में बीजेपी को चुनौती देते थे, ये उसका जवाब हो गया है."
ये भी पढ़ें - 
इंस्पेक्टर सुबोध सिंह की हत्या: चार साल से अदालतों के चक्कर काट रही हैं पत्नी
भारत की झूलन, पाकिस्तान की सना: अगल अलग देश, एक जैसा सफ़र
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
International
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
बीबीसी संवाददाता नितिन श्रीवास्तव से बात करते ताइवान के विदेश मंत्री जोसेफ़ वू
ताइपे के विदेश मंत्रालय में इन दिनों काफ़ी गहमा-गहमी है. लगभग सभी बड़े अधिकारी काम पर हैं और जो छुट्टी पर थे वे भी जल्द लौट आए हैं.
राजधानी के बीचोबीच बने एक विशालकाय, खूबसूरत प्रेसीडेंशियल पैलेस के पास मौजूद सादी सी इमारत के अंदर दिन-रात विदेशी मित्रों से सम्पर्क सधा हुआ है.
चीन की मीडिया पर नज़र रखने के लिए एक अलग विभाग है और अंतरराष्ट्रीय मीडिया पर नज़र बनाए रखने के लिए दूसरा.
ताइवान के विदेश मंत्री ने हमें आज का समय दिया है.
मुलाक़ात में जोसेफ़ वू ने कहा, "भारत और ताइवान डेमॉक्रेसी और मानवाधिकारों में यक़ीन रखते हैं और भारत तो दुनिया का सबसे बड़ा लोकतंत्र है. दुर्भाग्यवश हम दोनों को ही चीन से ख़तरा है. हाल ही में चीन ने हमारे इर्द-गिर्द जिस तरह की सैन्य कार्रवाई की है उससे साफ़ हो गया है कि हमें समर्थन चाहिए होगा. मुझे उम्मीद है कि हमारे भारतीय दोस्त हमारे समर्थन में आएँगे". 
समाप्त
ताइवान के विदेश मंत्री की इस अहम गुज़ारिश को समझने के लिए ये जानना ज़रूरी है कि मामला क्या है.
ताइवान और चीन के बीच जारी तनातनी कम होने का नाम नहीं ले रही है. दरअसल, अमेरिकी संसद के निचले सदन, हाउस ऑफ़ रिप्रेज़ेंटेटिव्स की स्पीकर नैंसी पेलोसी दो अगस्त को ताइवान पहुँची थीं.
चीन के एतराज़ और धमकियों के बावजूद उन्होंने अपनी यात्रा पूरी की और ताइवान की राष्ट्रपति साई इंग-वेन से भी मुलाक़ात की.
बेहद नाराज़ चीन ने इसे 'वन चाइना पॉलिसी' का उल्लंघन बताते हुए सैन्य ड्रिल शुरू कर दिए और उसके फाइटर जेट विमानों ने "ताइवान की एयरस्पेस के ऊपर उड़ानें भरीं और उसके मिसाइल ताइवान को पार करते हुए जापान के समुद्री क्षेत्र में जा गिरे". 
ज़ाहिर है, ताइवान ने भी अपनी सैन्य शक्ति दिखाने में देर नहीं की.
यकीनन, यूक्रेन में जारी संकट के बाद दुनियाभर की नज़रें ताइवान पर टिकी हुई हैं.  चीन ताइवान को खुद से अलग हुआ एक ऐसा प्रांत मानता है जिसका देश की मुख्यभूमि में विलय होना तय है.
लेकिन दूसरी तरफ़ ताइवान खुद को एक स्वतंत्र देश के रूप में पेश करता है जिसके यहां लोकतांत्रिक शासन व्यवस्था है. हालांकि ताइवान ने अब तक खुद को स्वतंत्र राष्ट्र घोषित नहीं किया है.
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
इधर, भारत ने इस पूरे घटनाक्रम पर बहुत संजीदगी से नज़र बनाए रखी है.
चीन की एकाएक बढ़ी सैन्य हलचल पर भारतीय विदेश मंत्रालय प्रवक्ता अरिंदम बागची ने कहा था, "कई अन्य देशों की तरह भारत भी हाल के घटनाक्रम से चिंतित है. हम संयम बरतने और स्टेटस-को बदलने के लिए एकतरफ़ा एक्शन से बचने, तनाव कम करने और क्षेत्र में शांति प्रयासों का अनुरोध करते हैं".
लेकिन असल सवाल ये है कि क्या भारत के लिए ये एक सुनहरा मौक़ा हो सकता है दुनिया की एक एक बड़ी ट्रेड पावर से जुड़ने का?
अपनी "वन चाइना पॉलिसी" के चलते भारत ने ताइवान के साथ डिप्लोमैटिक ताल्लुकात बहुत दबे स्वर वाले और अनऔपचारिक रखे हैं.
लेकिन पिछले कुछ हफ़्तों के घटनाक्रम को देखकर साफ़ है कि ताइवान को भी एशिया में एक नए, सशक्त सहयोगी की तलाश है. ख़ासतौर पर इसलिए कि चीन के साथ उसके संबंध पिछले कई दशकों में सबसे ज़्यादा नीचे गिर चुके हैं.
राजधानी ताइपे में इंडिया कल्चरल सेंटर के संस्थापक जेफ़री वू के मुताबिक़, "1970 के बाद से ताइवान की अर्थव्यवस्था उछाल पर थी. टेकनॉलॉजी के क्षेत्र में ताइवान चिपसेट से लेकर सब कुछ बना रहा था और तब भारत सरकार ने भी यहां अपना ठिकाना बनाया. आधिकारिक दूतावास तो नहीं बनाया लेकिन काम वही होता है आज भी. अब यहाँ भारतीय छात्र आते हैं, आदान-प्रदान बढ़ रहा है. हम एक दूसरे को ज़्यादा समझ रहे हैं."
जेफ़री वू
मगर आँकड़ों की बात हो तो लगता है दूरियाँ बहुत हैं. अगर ताइवान और भारत के बीच सात अरब डॉलर का सालाना व्यापार है तो चीन और ताइवान के बीच सवा सौ अरब से ऊपर का.
ताइवान की सवा दो करोड़ की आबादी में भारतीय मूल के कुल 5,000 लोग रहते हैं जिनमें आधे स्टूडेंट्स हैं. ज़ाहिर है, करने को बहुत कुछ है.
इंदौर में जन्मीं प्रिया लालवानी 38 साल पहले ताइवान आईं थीं और यहीं पर बस चुकी हैं.
उन्होंने बताया, "ताइवान की ताक़त है हार्डवेयर और भारत की सॉफ़्टवेयर. हमें लगा था इन चीजों में बहुत सहयोग बढ़ेगा, लेकिन उतना नही हुआ. ताइवान की कम्पनियों ने भारत में निवेश करने की कोशिश की है लेकिन कई हताश होकर वापस आ जाते हैं. सासंकृतिक भिन्नता, भाषा या लाल फ़ीताशाही- इन चीजों से दिक़्क़तें होती हैं, क्योंकि उनको आदत है चीन जाने की, उसके बाद कंपनियों ने वियतनाम में बिज़नेस शुरू कर दिया. भारत उन्हें लुभाता तो है, लेकिन उनको डर लगता है".
एक दूसरी हक़ीक़त ये भी है कि ताइवान में दक्षिण एशियाई मूल के लोग कम ही दिखते हैं, ख़ासतौर से भारतीय. भाषा और खान-पान की चुनौतियों के अलावा भारतीय कारोबारियों ने भी पिछले डेढ़ दशक से चीन का ही रुख़ कर रखा था. अब ताइवान एक विकल्प के तौर पर अपनी छाप छोड़ना चाहता है.
प्रिया लालवानी
बात ज़मीनी स्तर की हो तो ताइवान में भारत के चाहने वालों की तादाद थोड़ी बढ़ी भी है. शहर के बीचोबीच बसे कमर्शियल इलाक़े, शिमेन, में हमरी मुलाक़ात युवा लोगों से हुई.
हैरानी की बात ये थी कि लगभग सभी को पता था कि भारत और चीन के बीच सम्बन्ध मधुर नहीं रहे हैं.
बायोटेक्नोलोजी में स्नातक की पढ़ाई करने वाले याओ ली पिंग ने कहा, "पहले की तुलना में इन दिनों ताइवान में ज़्यादा भारतीय दिखने लगे हैं. अब हमें भारतीय रेस्टोरेंट भी दिख रहे हैं और मज़े की बात है कि उनमे ताइवान के लोग खाते मिल जाते हैं. दोनो देशों की अपनी ख़ासियत हैं जिनके आधार पर संबंध और बेहतर होने चाहिए."
वैसे याओ ली पिंग के दोस्त रायन को लगता है कि, "क्योंकि इस समय ताइवान और चीन के बीच मुश्किलें बढ़ी हुई हैं तो पहली प्राथमिकता उन्हें सुलझाने की होनी चाहिए. जहां तक भारत का सवाल है तो ताइवान के लोग उनसे बेहतर सम्बन्धों की उम्मीद रखते हैं. लेकिन, आगे चल कर."
ताइपे में क़रीब 2,500 भारतीय छात्र-छात्राएँ भी हैं जो उच्च-शिक्षा के मक़सद से यहाँ पहुंचे हैं. पंजाब की रहने वाली ऋतिका पीएचडी करने आई हैं और उनके मुताबिक़, "हम सभी को पता है ताइवान कि प्रमुख शक्ति सेमी-कंडक्टर्स है. तो सबका ही इसमें फ़ायदा है, इंडिया ज़रूर सपोर्ट करेगा ताइवान को". 
ऋतिका
ताइवान को बहुत से लोग टेक्नॉलॉजी के नाम से भी बुलाते हैं. थर्मल इमेजिंग हो, चिप मैनफक्चरिंग हो, डिवायसेज़ के साथ नई तकनीक का ईजाद हो, ताइवान का कोई जवाब नहीं है. 
यही वो जगह है जहां पर भारत के लिए एक बहुत बड़ा मौक़ा हो सकता है और चीन के सस्ते इलेक्ट्रोनिक्स पर भारत निर्भरता का विकल्प ताइवान बन सकता है.  
सना हाशमी
ताइपे के ताइवान-एशिया एक्सचेंज फ़ाउंडेशन में रिसर्च फ़ेलो, सना हाशमी ने कहा, "मुझे लगता है एक तरीक़े से वरदान है इंडिया के लिए. और एक वेकअप कॉल है ताइवान के उन कारोबारों के लिए जो चीन में हैं कि उन्हें चीन से बाहर निकल कर दूसरे देशों की तरफ़ देखना चाहिए. भारत इतनी बड़ी मार्केट है ताइवान के लिए. आगे चल कर भारत में ताइवान का बिज़नेस और इन्वेस्टमेंट ज़्यादा दिखेगा". 
ये भी पढ़ें: 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
वोलोदोमिर ज़ेलेंस्की
रूस के दबदबे को चुनौती देने की कीमत क्या होती है ये विक्टर युश्चेंको से बेहतर शायद ही कोई जानता होगा.
यूक्रेन के पूर्व राष्ट्रपति को साल 2004 में उस समय ज़हरीला रसायन दे दिया गया था, जब वो रूस की पंसद वाले उम्मीदवार के ख़िलाफ़ चुनाव प्रचार कर रहे थे. इसके बाद उन्होंने चुनाव में धांधली के आरोप लगाते हुए विरोध प्रदर्शन किया और फिर उसी साल राष्ट्रपति बने.
कीएव के बाहरी इलाके में लकड़ी से बने घर में बैठे युश्चेंको यूक्रेन की आज़ादी के लिए 'राष्ट्र के जज़्बे' की सराहना करते हैं.
"आज मैं पूरे विश्वास के साथ ये कह सकता हूं कि 4.2 करोड़ यूक्रेनी एक ही आवाज़ में बोलते हैं और इससे हमें किसी भी दुश्मन का सामना करने की ताक़त मिलती है, फिर वो रूस ही क्यों न हो."
ये कहते हुए अभी भी पूर्व राष्ट्रपति के चेहरे पर वो डर देखा जा सकता है, जब उन्हें ज़हर दिया गया था.
समाप्त
यूक्रेन की आज़ादी की सालगिरह 24 अगस्त को थी. इस दिन व्लादिमीर पुतिन की सेना के यूक्रेन पर चौतरफ़ा हमले को भी आधा बरस हो गया. इन छह महीनों का हिसाब-क़िताब बताते हुए यूक्रेन की सेना ने अपने 9,000 सदस्यों के मारे जाने का दावा किया है. वहीं, संयुक्त राष्ट्र ने कुछ साढ़े पांच हज़ार जवानों के मारे जाने की पुष्टि की है.
रूस और यूक्रेन के बीच युद्ध होगा, इसका पूर्वानुमान बहुत कम ही लोगों ने लगाया था. युश्चेंको इस युद्ध के लिए रूस के आक्रामक रवैये से निपटने के लिए पश्चिमी देशों की ऐतिहासिक अक्षमता को ज़िम्मेदार ठहराते हैं. 
उन्होंने अपने तर्क को साबित करने के लिए साल 2008 में जॉर्जिया के साथ हुए संघर्ष और इसके छह साल बाद क्राइमिया पर रूस के कब्ज़े का ज़िक्र किया.
हालांकि, उनका मानना है कि यूक्रेन के मौजूदा इम्तेहान ने दुनिया में उसकी स्थिति को बदल दिया है. 
"आज, 50 से अधिक देश हमारे संघर्ष में साथ आए हैं. वो हमें सैन्य, वित्तीय और मानवीय समेत हर तरह की मदद दे रहे हैं."
इमेज स्रोत, Getty Images
यूक्रेन के पूर्व राष्ट्रपति विक्टर युश्चेंको
पूर्व राष्ट्रपति युश्चेंको का अधिकांश समय अब लकड़ी के सामान बनाने में बीतता है. हम उनकी बनाई दर्जनों प्रतिमाओं से घिरे हुए थे. पूर्व राष्ट्रपति ने मुझे बताया कि वो इस जंग में यूक्रेन की जीत को लेकर आश्वस्त हैं.
युद्ध के शुरुआती दौर में यूक्रेन के हज़ारों नागरिक रूस से जंग के लिए सेना में भर्ती हुए.
यूक्रेन को अपना क्षेत्र बनाने के लिए रूस जितनी ताक़त झोंकेगा, यूक्रेन के नागरिकों में राष्ट्रीय पहचान की भावना भी उतनी ही प्रबल होती जाएगी.
कीएव की नाइपर नदी के किनारे एक छोटी सी फ़ैक्ट्री में नतालिया पहले होटल की वर्दियां बनाने का काम करती थीं. लेकिन अब वो यूक्रेन के झंडे बनाने लगी हैं.
छह महीने पहले रूस के हमले के बाद से यूक्रेन में झंडे की मांग बढ़ी है
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
यूक्रेन की कड़वी हक़ीक़त
शुरुआत में जब हमला हुआ तो उन्हें सेना के नाकों से झंडे बनाने के निवेदन मिले, मगर अब वो हर महीने करीब ढाई हज़ार झंडे बना रही हैं. ये ऑर्डर सेना ही नहीं बल्कि निजी व्यवसायों की ओर से भी आ रहे हैं.
सिलाई मशीन की घरघराती आवाज़ के बीच वो मुझसे कहती हैं, "ये रंग हमें बहुत प्यारे हैं."
"यूक्रेन का हर नागरिक इन रंगों को महसूस करता है और हम इन्हें हर चीज़ में देखते हैं, फिर आसमान हो या गेहूँ. ये हमें संतुष्टि, ख़ुशी देता है, हमारे अंदर सकारात्मक भावनाएं भरता है क्योंकि हमारा काम सार्थक है."
युद्ध में छह महीने बिताने के बाद आज यूक्रेन के सामने कुछ कड़वी हक़ीक़त भी हैं.
कई सप्ताह तक इस बारे में चर्चा करने के बाद यूक्रेन ने दक्षिणी क्षेत्र में स्थित खेरेसोन में आक्रामक जवाबी कार्रवाई करने की योजना बनाई, लेकिन ये अभी तक हक़ीक़त में तब्दील नहीं हो सकी.
हां, इस बीच यूक्रेन ने रूस के इलाकों में दूर तक मिसाइल हमले ज़रूर किए हैं, लेकिन इस युद्ध में अब तोपों का ही दबदबा बचा है, जबकि मोर्चे पर हालात एकदम स्थिर हैं.
ओलगा रुदेंको
अब तक पश्चिमी हथियारों के बलबूते यूक्रेन ने रूस को जड़े नहीं जमाने दी है लेकिन अगर वो रूस को पूरी तरह खदेड़ना चाहता है तो कुछ 'बड़ा' करना होगा.
इसलिए, हज़ारों परिवारों की अकल्पनीय कीमत पर ये सैन्य यथास्थिति जारी रहने की उम्मीद है.
साथ ही, अभी तक यूक्रेन के अधिकांश नागरिक राष्ट्रपति वोलोदोमिर ज़ेलेंस्की को युद्ध का हीरो मान रहे हैं लेकिन उन्हें रूसी हमले की तैयारियों के लिए आलोचना भी झेलनी पड़ रही है. ख़ासतौर पर अमेरिका की ओर से बार-बार चेतावनी के बावजूद ज़ेलेंस्की ने एक्शन लेने से ये कहते हुए इनकार कर दिया कि इससे भय पैदा होगा और यूक्रेन की अर्थव्यवस्था को नुक़सान पहुँचेगा.
यूक्रेन के सामने मौजूद चुनौतियों का एक अन्य उदाहरण 'कीएव इंडिपेंडेंट' के न्यूज़रूम में दिखता है.
अंग्रेज़ी भाषा की ये न्यूज़ वेबसाइट ने हमले से कुछ सप्ताह पहले ही काम शुरू किया था. चंद दिनों में ही इस वेबसाइट को पढ़ने वालों की संख्या हज़ारों-लाखों में पहुँच गई.
इमेज स्रोत, Getty Images
वेबसाइट की एडिटर-इन चीफ़ ओलगा रुदेंको ने कहा, "आज स्वतंत्रता दिवस है और हमें नहीं पता क्या होने वाला है."
वे अपनी वेबसाइट को यूक्रेन की आवाज़ और दुनिया के लिए यूक्रेन के बारे में जानकारी पाने का ज़रिया बताती हैं.
वे कहती हैं, "फ़रवरी में जब चीज़े बहुत अनिश्चित थीं, हमें नहीं पता था कि पूरे देश पर आक्रमण होगा या क्या हम ज़िंदा बचेंगे. आज भी यहाँ रहना, आज़ादी मनाने का मौका मिलने से सब सार्थक लग रहा है."
हाल ही में हुए एक सौदे से यूक्रेन को एक बार फिर काला सागर के रास्ते अनाज का निर्यात करने की मंज़ूरी मिल गई है. युद्ध शुरू होने के बाद से अब तक सिर्फ़ यही एक कूटनीतिक सफलता हाथ लग सकी है.
कुछ लोग इसे शांति संधि की शुरुआत के तौर पर देखते हैं. हालांकि, अभी इस संधि तक पहुँचने के लिए लंबा रास्ता तय किया जाना है और यूक्रेन अभी ही अपना पाँचवा शहर भी खो चुका है.
ख़ुद को आज़ाद बनाए रखने के लिए, ये देश कुछ समय के लिए दूसरे देशों की मदद के भरोसे रहेगा.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, SINA WEIBO
चीन की सरकार यहां के प्राइमरी स्कूलों में पढ़ाई जानी वाली किताबों में छपे कार्टूनों से खफ़ा है. कई प्राइमरी स्कूलों की किताबों में छपे कार्टून हटा दिए गए हैं. इन सामग्रियों को आपत्तिजनक माना जा रहा था.
चीन में स्कूली किताबों में काफी वक्त से कार्टूनों का इस्तेमाल किया जा रहा था लेकिन इस साल मई में सरकारी मीडिया के प्रकाशन 'ग्लोबल टाइम्स' ने जब बच्चों की किताबों में छपे इन कार्टूनों को 'भद्दा, नस्लीय, अजीब और अश्लील' बताया तो हंगामा मच गया.  
प्रकाशक को उस वक़्त इस पर माफ़ी मांगनी पड़ी थी. साथ ही ये वादा करना पड़ा था कि इन कार्टूनों को फिर से बनाया जाएगा. अब तक हज़ारों किताबों की समीक्षा की जा चुकी है. इन चित्रों को बनाने वाले कलाकारों और प्रकाशकों को लताड़ लगाई गई है या उन्हें नौकरी से हटा दिया गया है. 
'ग्लोबल टाइम्स' अख़बार ने कहा है कि चित्रों में लड़कों के चित्रों में एड़ियों में 'टैटू' दिख रहे हैं. एक लड़की ने 'खरगोश जैसी ड्रेस' पहन रखी है. उन चित्रों पर भी आपत्ति की गई है, जिनमें बच्चों को 'अमेरिकी झंडा' पहनाया गया है. 
चीनी लोगों के सौंदर्य-बोध को बदनाम करने के आरोप 
समाप्त
इन कार्टूनों के आलोचकों का कहना है कि ये चित्र जानबूझकर 'चीनी लोगों के सौंदर्यबोध को बदनाम' कर रहे हैं. 'ग्लोबल टाइम्स' के मुताबिक कई लोग प्रकाशकों को गैर ज़िम्मेदार बता रहे हैं. 
इन किताबों को देखने के लिए 320 विशेषज्ञों की एक टीम बनाई गई थी. इस टीम ने लगभग दो हज़ार किताबों को खंगाला ताकि माकूल बदलाव किया जा सके. सोमवार को नए चित्र सामने आए. इन्हें चीन की नेशनल टेक्स्ट बुक कमेटी ने मंजूरी दे दी है. 
चाइना डेली अख़बार ने कहा है कि इस तरह चीनी लोगों के 'सौंदर्य-बोध को बदनाम' करने वाले 27 लोगों को किसी न किसी तरह से सज़ा दी गई है. 
इमेज स्रोत, Alamy
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
सज़ा पाने वाले लोगों में हुआंग क्विवांग जैसे लोग शामिल हैं. वह पीपुल्स एजुकेशन प्रेस के प्रमुख हैं. उन्हें गंभीर 'चेतावनी' दी गई है. प्रमुख संपादक गुओ गेई को तो बर्खास्त कर दिया गया है. इस स्कैंडल के बाद तीन चित्रकारों को नौकरी से निकाल दिया गया है. चीनी मीडिया ने सोमवार को चेतावनी देते हुए कहा है कि काम में लापरवाही के आरोप में अभी और लोगों को नौकरी से निकाला जाएगा. 
चीन में किताबों में इस बदलाव को सोशल मीडिया पर काफी तारीफ़ मिल रही है. हालांकि, ज़्यादातर टिप्पणियां चीन की पार्टी और सरकार की ओर से वित्त-पोषित सोशल मीडिया पर दिख रही हैं. इन प्लेटफॉर्मों पर सरकार समर्थित पोस्ट ही किए जाते हैं. 
मई में किताबों में सुधार को लेकर शुरू में कुछ भ्रम की स्थिति थी. ट्विटर जैसे ही सोशल मीडिया साइना वीबो ने कहा था कि 'सौंदर्य-बोध सापेक्ष चीज' है. इस मीडिया में सक्रिय यूज़रों के बीच सरकार के इस कदम को लेकर भ्रम था.
कुछ लोगों का कहना है कि इस कदम से चीन का बदलता रुख जाहिर होता है. मिसाल के तौर पर चीन और अमेरिका के बढ़ते तनाव की वजह से अमेरिका के झंडे जैसी टी-शर्ट पहनने वाले बच्चे की तस्वीर को लोग स्वीकार नहीं करेंगे. 
इमेज स्रोत, DAVIES SURYA
यह पहली बार नहीं है, जब चीन के लोगों की संस्कृति को इस तरह दिखाने पर लोग आहत हुए हैं. नवंबर में चीन के एक फोटोग्राफर ने फ्रेंच लग्ज़री ब्रांड डियो के लिए खींची गई एक तस्वीर के बारे में अपनी 'अज्ञानता' को लेकर माफी मांगी थी. 
लोगों का गुस्सा इस बात पर था कि एक चीनी महिला को पश्चिमी स्टीरियोटाइप में दिखा कर चीन के लोगों का अपमान किया गया है. 
2019 में एक चीनी मॉडल की तस्वीर पर विवाद हुआ. इसमें कहा गया कि ज़ारा के कैंपेन में झाइयों वाले चेहरे की चीनी महिला की तस्वीर दिखा कर चीनी लोगों को 'बदसूरत' के तौर पर दिखाया जा रहा है. 
ये भी पढ़ें - 
यूक्रेन मुद्दे पर यूएनएससी में रूस के ख़िलाफ़ वोट क्या भारत की रणनीति बदलने का संकेत?
अशोक गहलोतः गांधी परिवार के भरोसेमंद सिपाही क्या मानेंगे 'दिल्ली आने का आदेश'
भारत के लिए जान देने वाला यह नेपाली परिवार 'अग्निपथ' पर क्या कह रहा है
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
उखिया में शरणार्थी शिविर के सामने की एक दुकान
साल 2017 में बड़ी संख्या में रोहिंग्या लोग म्यांमार से बांग्लादेश पहुंचे थे. 25 अगस्त को इस घटना के पांच साल पूरे हो रहे हैं. 
म्यांमार के रखाइन प्रांत में सेना के अत्याचार और उत्पीड़न के शिकार रोहिंग्या लोगों के बांग्लादेश पहुंचने पर मुल्क में पहले कुछ आशंकाएं थीं, लेकिन फिर बांग्लादेश की सरकार ने जल्दी ही ये फ़ैसला ले लिया था कि वो रोहिंग्या लोगों को शरण देगी. 
उस समय कॉक्स बाज़ार के स्थानीय लोगों ने रोहिंग्या लोगों की हर तरह से मदद की थी. 
कॉक्स बाज़ार के बालूखाली इलाके में अब्दुर रहमान का घर रोहिंग्या कैंप के नज़दीक है. जब 2017 में रोहिंग्या वहां आए थे तो उन्हें लगा था कि ये थोड़े समय की ही बात होगी और फिर उन्हें कहीं और शिफ़्ट कर दिया जाएगा. 
लेकिन पांच साल के बाद भी ऐसा नहीं लगता कि रोहिंग्या लोग म्यांमार लौटेंगे. ऐसे में भविष्य के बारे में सोच कर अब्दुर रहमान निराश नज़र आते हैं. 
समाप्त
वो कहते हैं, ''हमने कभी नहीं सोचा था कि रोहिंग्या अचानक आ जाएंगे और यहीं रह जाएंगे. हमने क़तई ऐसा नहीं सोचा था.''
' पांच साल से 'कहा जा रहा है कि रोहिंग्या लोगों को वापस म्यांमार भेजा जाएगा, लेकिन अब तक ऐसा नहीं हुआ है. अगर ये लोग अगले पांच साल तक इसी तरह यहां बने रहे तो हमारी ज़िंदगी पर इसका काफ़ी असर होगा.''
अपने घर के सामने खड़ी अनवारा बेगम
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
कॉक्स बाज़ार के उखिया में बीते पांच सालों में काफ़ी बदलाव आया है. कभी ये इलाका पहाड़ और जंगलों से घिरा हुआ करता था. लेकिन अब यहां म्यांमार से भाग कर आए लाखों रोहिंग्या लोगों को बांग्लादेश ने शरण दे रखी है. 
जब रोहिंग्या आए थे तब अनवारा बेगम ने उन्हें अपने अहाते में शरण दी थी. अब उनका घर चारों तरफ़ से रोहिंग्या बस्तियों से घिर गया है. 
अनवारा बेगम कहती हैं, ''रोहिंग्या के आने से पहले मेरी छह एकड़ ज़मीन थी. मैंने वहां पेड़ लगाए थे. अब रोहिंग्या ने उस ज़मीन पर घर बना लिए हैं. मैंने उन्हें घर बनाने दिया कि थोड़े समय के बाद वो चले जाएंगे. पर अब ऐसा लगता है कि वो यहां से नहीं जा रहे हैं.''
रोहिंग्या के आने के बाद से उखिया और तेकनाफ़ का लेबर मार्केट भी बदल गया है. अब रोहिंग्या लोग कैंप से निकल कर तरह-तरह के काम कर रहे हैं. 
नतीजा ये है कि बांग्लादेशी लोगों के लिए काम मिल पाना मुश्किल हो गया है. 
इसकी सबसे मुख्य वजह ये है कि रोहिंग्या लोग बांग्लादेशी लोगों के मुकाबले कम पैसे में काम करते को तैयार हो जाते हैं. 
स्थानीय लोगों की ये शिकायत भी है कि रोहिंग्या लोगों को तमाम अंतरराष्ट्रीय सहायता एजेंसियों से भोजन और अन्य तरह की सहायता मिल रही है. ऐसे में अगर वो कम पैसे पर भी मज़दूरी करने को तैयार हो जाते हैं तो उन्हें कोई दिक़्क़त नहीं होती. 
पर स्थानीय बाशिंदों को कहीं से कोई मदद नहीं मिलती और मज़दूरी से होने वाली कमाई ही उनका एकमात्र ज़रिया है. 
ये भी पढ़ें:-भारत में रोहिंग्याः क्यों भिड़े भारत सरकार के दो मंत्रालय
रोहिंग्या कैंप की ओर जाती एक सड़क
बकुल रानी का कहना है कि काम मिलना भी अब बहुत मुश्किल हो गया है. 
बीते पांच सालों में रोहिंग्या समुदाय के बीच कई तरह की आपराधिक गतिविधियां बढ़ी हैं. 
पुलिस से मिली जानकारी के मुताबिक़, बीते पांच सालों में रोहिंग्या से जुड़े क़रीब दो हज़ार मामले दर्ज हुए हैं. 
ये मामले हत्या, हथियार और ड्रग की तस्करी से तमाम अपराधों से जुड़े हैं.
जिस तरह अपराध बढ़ रहे हैं उसे लेकर आम बांग्लादेशी नागरिक चिंतित हैं और डरे हुए भी हैं. 
पर इन सब के बावजूद बांग्लादेशी लोग ही रोहिंग्या लोगों की मदद भी कर रहे हैं. 
रोहिंग्या महिला महदा ख़ातून कहती हैं, ''बंगालियों ने हमें कभी तंग नहीं किया. अगर ये लोग अच्छे नहीं होते तो हम बर्मा से यहां कैसे आते? मैं यहां रह रही हूं क्योंकि यहां सुरक्षा है. ये लोग कभी हमें बुरी नज़रों से नहीं देखते.''
हालांकि पांच साल बीत गए हैं, लेकिन रोहिंग्या लोगों के वापस म्यांमार जाने के कोई संकेत नहीं मिल रहे हैं. इस बात को लेकर स्थानीय लोगों में गुस्सा और खीझ है, लेकिन ये उनके व्यवहार में ज़्यादा ज़ाहिर नहीं होती है. 
बल्कि रोहिंग्या लोगों के साथ उनके रिश्ते सामान्य ही नज़र आते हैं. 
अब्दुर रहमान रोहिंग्या कैंप के बाहर एक दवा दुकान चलाते हैं. वो कहते हैं कि रोहिंग्या लोगों के साथ ताल्लुकात अच्छे हैं. वो कहते हैं, ''मेरे शत प्रतिशत ग्राहक रोहिंग्या हैं. रोहिंग्या लोगों के साथ हमारे रिश्ते वैसे ख़राब नहीं.''
ये भी पढ़ें:-म्यांमार में रोहिंग्या मुसलमानों को क्यों मारा जाता है?
इमेज स्रोत, Reuters
कॉक्स बाज़ार में रोहिंग्या कैंप
उखिया और तेकनाफ़ में तो रोहिंग्या लोगों की संख्या बांग्लादेशियों से भी ज़्यादा हो गई है. 
आबादी के ख़्याल से कई बांग्लादेशी तो ख़ुद को उस इलाक़े में 'अल्पसंख्यक' मानते हैं. 
इसीलिए कई लोगों का कहना है कि अगर रोहिंग्या के साथ उनकी क़रीबी नहीं भी है तो उनसे दूरी रखने का कोई तरीका नहीं. इस वजह से उन्हें लगता है कि रोहिंग्या के साथ सामान्य रिश्ता ही रखा जाए. 
एक स्थानीय नागरिक सरवर आलम कहते हैं, ''वो लोग बहुसंख्यक हैं और हम अल्पसंख्यक हो गए हैं. अगर वो हमारे समाज में आते हैं तो हम उनकी अवहेलना नहीं कर सकते. अगर आपके क़रीबी रिश्ते ना भी हों तो भी आपको उनके साथ कामकाज़ी रिश्ता रखना ही होगा.''
सरकार बार-बार कहती रही है कि रोहिंग्या लोग म्यांमार लौट जाएंगे, लेकिन स्थानीय नागरिकों को अब इन आश्वासनों पर भरोसा नहीं रह गया है. 
वो अब मांग कर रहे हैं कि जब तक रोहिंग्या संकट का कोई हल नहीं निकल जाता, अंतरराष्ट्रीय संस्थाओं को रोहिंग्या की तरह ही उन्हें भी भोजन और दूसरी सहायता मुहैय्या करानी चाहिए. 
इसके अलावा स्थानीय नागरिक ये दावा भी करते हैं कि इलाके में काम कर रहे गैर सरकारी संगठन भी रोज़गार देने में रोहिंग्या लोगों को ही तरजीह देते हैं. 
ये भी पढ़ें:- 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Reuters
फ़िनलैंड की प्रधानमंत्री सना मरीन
फ़िनलैंड की प्रधानमंत्री सना मरीन ने एक पार्टी में शामिल होने के बाद अब एक और मामले पर माफ़ी मांगी है. उन्होंने अपने सरकारी आवास पर आए मेहमानों की टॉपलेस तस्वीर को लेकर माफ़ी मांगी है. 
इससे कुछ दिनों पहले ही उनका पार्टी करते हुए एक वीडियो वायरल हुआ था जिसमें वो डांस करतीं, गाती और कुछ पीते हुए नज़र आ रही थीं. इसे लेकर उनकी बहुत ज़्यादा आलोचना हो रही थी. इसके बाद उन्होंने खुद ड्रग्स टेस्ट दिया था जो बाद में निगेटिव आया. 
अब जो तस्वीर सामने आई है उसमें दो जाने-माने इंफ्लुएंसर्स को जुलाई में प्रधानमंत्री आवास में दिखाया गया है. 
इन तस्वीरों को मंगलवार को सोशल मीडिया पर खूब शेयर किया गया. 
सना मरीन ने माना है कि ये तस्वीरें 'अनुचित' हैं. उन्होंने इसके लिए माफ़ी मांगी है. 
समाप्त
तस्वीर में दो महिलाएं एक-दूसरे को चूम रही हैं. उन्होंने खुद को ढकने के लिए हाथ में एक बोर्ड लिया है जिस पर 'फ़िनलैंड' लिखा है. 
सना मरीन ने सोमवार को बताया कि ये पार्टी जुलाई में रुइसरॉक म्यूज़िक फेस्टिवल के बाद राजधानी हेलसिंकी में पीएम के सरकारी कार्यालय केसरेंटा में हुई थी. 
फ़िनलैंड की मीडिया रिपोर्ट्स के मुताबिक ये तस्वीरें मेहमानों के लिए बने वॉशरूम में ली गई हैं. 
सना मरीन ने कहा, ''हमने सॉना, स्वीमिंग का इस्तेमाल किया और साथ में समय बिताया. इस तरह की तस्वीरें नहीं ली जानी चाहिए थीं लेकिन इसके अलावा वहां कुछ असाधारण नहीं हुआ.'' 
इमेज स्रोत, TWITTER
पीएम सना मरीन का पार्टी करता एक वीडियो सोशल मीडिया पर वायरल हो गया था
36 साल की सना मरीन साल 2019 में सत्ता में आई थीं. तब वो दुनिया की सबसे युवा प्रधानमंत्री बनी थीं. 
सना मरीन ने कुछ आलोचनाओं के बावजूद भी दोस्तों के साथ मिलने-जुलने और जुलाई में म्यूज़िक फेस्टिवल में जाने जैसी अपनी जीवन शैली से जुड़ी बातें छुपाई नहीं हैं. 
लेकिन, पार्टी का उनका एक वीडियो सामने आने के बाद पिछले कुछ हफ़्तों से वो अपनी पार्टी के नेताओं और विपक्ष के दबाव का सामान कर रही हैं. 
विपक्ष के वरिष्ठ नेताओं के मांग करने पर वो ड्रग्स टेस्ट के लिए तैयार हो गई थीं. हालांकि, सना मरीन ने कहा था कि उन्होंने पार्टी में केवल शराब पी थी, कोई और नशा नहीं किया था. 
ये विवाद ऐसे समय पर आया है जब यूक्रेन पर रूस के हमले के बाद फिनलैंड के नेटो का हिस्सा बनने को लेकर चर्चा जारी है. 
यूरोपीय संघ के अन्य देशों की तरह फ़िनलैंड ने रूस के लोगों के लिए पर्यटन वीज़ा पर प्रतिबंध लगाने का समर्थन किया था. रूस के साथ लगती लंबी पूर्वी सीमा से रूसी नागरिक फ़िनलैंड में प्रवेश करते रहते हैं. 
लेकिन, फिलहाल फ़िनलैंड में प्रधानमंत्री की निज़ी ज़िंदगी चर्चा का विषय बनी हुई है. इसे लेकर फ़िनलैंड में मिलीजुली प्रतिक्रिया आ रही है. 
उप प्रधानमंत्री अन्निका सराइको ने कहा कि वो तस्वीर में दिख रही प्रधानमंत्री कार्यालय की दीवार को पहचानती हैं. वो कहती हैं कि फोटो से दिख रहा पार्टी का तरीक़ा फिनलैंड के कई उन लोगों के अनुभव से मेल नहीं खाता जो जीवन जीने के लिए संकट कर रहे हैं. 
हालांकि, वो कहती हैं कि किसी को नैतिकता का पाठ पढ़ाना उनका काम नहीं है. 
इमेज स्रोत, AFP
सोशल डेमोक्रेटिक पार्टी के नेता और फ़िनलैंड के पूर्व प्रधानमंत्री अंटे रीने के साथ पीएम सना मरीन
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
सना मरीन - मुश्किलों से राजनीति के शीर्ष तक पहुँचने का सफ़र
सना मरीन फ़िनलैंड के दक्षिण-पश्चिम में स्थित एक छोटे से शहर पिरकाला में पली-बढ़ी हैं. उन्हें उनकी मां और मां के प्रेमी ने पाला है. उनकी मां अपने शराबी पति से अलग हो गई थीं. 
वह अपने परिवार को ''रेनबो फैमिली'' कहती हैं. लेकिन, उनके घर में आर्थिक स्थितियां अच्छी नहीं रहीं.
अपनी मां के बाद सना मरीन एक अनाथालय में पाली-बढ़ीं. बहुत कम उम्र से ही सना मरीन रिटेल से जुड़ी नौकरियां करने लगी थीं ताकि अपने परिवार की मदद कर सकें.
सना मरीन की राजनीति में रूचि 20 साल की उम्र में पैदा हुई और दो साल बाद उन्होंने हेलसिंकी के उत्तरी शहर टेम्पेरे में काउंसिल का चुनाव लड़ा. 
वह ये चुनाव हार गई थीं लेकिन पांच सालों के अंदर ही उन्होंने ना सिर्फ़ सीट जीती बल्कि वो 27 साल की उम्र में काउंसिल लीडर बन गईं. 
वो फिनलैंड की सेंटर-लेफ़्ट पार्टी सोशल डेमोक्रेट्स में तेज़ी से आगे बढ़ीं और साल 2005 में सांसद बन गईं. 
उनकी पार्टी में वामपंथी छवि मानी जाती है और वो फ़िनलैंड को कल्याणकारी राज्य बनाने की पुरज़ोर वकालत करती हैं. 
वह सेंट्रल-लेफ़्ट के गठबंधन वाली सरकार चला रही हैं जिसमें चार महिला नेता हैं और उनमें से एक 35 साल से ऊपर हैं.  
सना मरीन
सना मरीन का कार्यकाल कोविड-19 महामारी और रूस-यूक्रेन युद्ध जैसी चुनौतियों से भी भरा रहा है. 
इसी साल अगस्त में महामारी के बीच उन्होंने शादी की जिसके बारे में बहुत कम लोगों को जानकारी थी. इसके बाद उन्होंने एक छोटा सा ब्रेक लिया और एक गोपनीय जगह पर हनीमून के लिए गईं. उनकी दो साल की एक बेटी भी है. 
फ़िनलैंड के राष्ट्रीय प्रसारक वाईएलई की राजनीतिक पत्रकार क्रिस्टीना टोलकी कहती हैं कि सना मरीन को पार्टी में ऊपर जाना ही था. 
क्रिस्टीना कहती हैं, ''मैं उनसे कुछ सालों पहले लेडीज़ सॉना नाइट में मिली थी और पूछा कि क्या वो नेता बनने जा रही हैं. तब उन्होंने मुझे इस तरह देखा जैसे कहना चाहती हों कि ये कैसा सवाल है?''
सांसद बनने के तुरंत बाद पार्टी नेता अंटे रीने का ध्यान उन पर गया और नो उनकी डिप्टी और सबसे पसंदीदा बन गईं. 
2018-19 की सर्दियों में अंटे रीने  की तबीयत बिगड़ गई और पार्टी की चुनाव की तैयारियों में सक्रिय नहीं रह सके. 
ये सना मरीन के लिए मौका था. उन्होंने पार्टी की ज़िम्मेदारी संभाली और अंटे रीने ठीक होने के बाद वापस लौटे. चुनाव में उनकी पार्टी ने जीत हासिल की और सना मरीन को पर्यावरण और संचार मंत्री बनाया गया. 
लेकिन, फ़िनलैंड में पोस्टल स्ट्राइक को लेकर हुए हंगामे के कारण प्रधानमंत्री अंटे रीने को इस्तीफ़ा देना पड़ा. इसके बाद पार्टी में नेतृत्व का चुनाव हुआ और सना मरीन बहुत क़रीबी अंतर से जीतीं, और फिर प्रधानमंत्री बनीं.
इमेज स्रोत, Reuters
अपने दो साल के कार्यकाल में सना मरीन पार्टी करने को लेकर विवादों में रही हैं. उन्होंने दिसंबर 2021 में भी माफ़ी मांगी थी जब अपनी सरकार के कोविड पॉज़िटिव विदेश मंत्री से मिलने के बाद वो पार्टी करने गई थीं. 
तब से वो अपने सरकारी आवास में पार्टी करने को लेकर निशाने पर बनी रही हैं. 
मौजूदा विवाद में सना मरीन का विरोध करने वालों का कहना है कि वो प्रधानमंत्री के पद के अनुरूप व्यवहार नहीं कर रही हैं. और क्या वो अचानक संकट की स्थिति में सही फ़ैसला लेने में सक्षम होंगी. 
सना मरीन कहती रही हैं कि उनके फ़ैसलों पर उनके व्यवहार का असर नहीं पड़ता है. 
वहीं, उनके समर्थकों का कहना है कि उन्हें अपना सामाजिक जीवन जीने का अधिकार है. कई युवाओं के लिए ये एक युवा महिला की उसके भारी-भरकम काम के इतर एक सामान्य और जुड़ाव महसूस कराती हुई जीवनशैली है. उनके समर्थन में कई लोग डांस और पार्टी करते अपनी तस्वीरें भी डाल रहे हैं. 
सना मरीन फ़िनलैंड की तीसरी महिला प्रधानमंत्री हैं. पहली महिला प्रधानमंत्री साल 2003 में दो महीनों के लिए और दूसरी प्रधानमंत्री 2010-11 में एक साल के लिए पद पर रही थीं. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Reuters
रूस के सेंट पीटर्सबर्ग के क़रीब वोलोसोवो शहर में लाउडस्पीकर से आने वाली तेज़ आवाज़ें आम हो गई हैं. 
रूस के कई शहरों की तरह यहां भी सड़कों पर बड़े पोल में लाउस्पीकर लगाए गए हैं. आमतौर पर इनका इस्तेमाल राष्ट्रीय त्योहारों के दौरान देशभक्ति गीत बजाने के लिए किया जाता था. लेकिन अब इनका इस्तेमाल दूसरे कारणों के लिए हो रहा है.
आजकल स्पीकर से एलान किया जाता है, "दो हथियारबंद बटालियन बनाए जा रहे हैं. हम 18 से 60 साल के लोगों से जुड़ने की अपील करते हैं." 
ये संदेश देश के कई हिस्सों में दोहराया जा रहा है. सोशल मीडिया, टीवी और बैनरों पर लोगों को शॉर्ट-टर्म कॉन्ट्रैक्ट पर यूक्रेन के साथ लड़ने के लिए कहा जा रहा है. लड़ाई में कई सैनिकों की मौत के बाद रूसी सेना नए लोगों की भर्ती के लिए अभियान चला रही है.  मैंने वोलोसोवो की सड़क पर एक व्यक्ति को रोककर पूछा कि वो इसके बारे में क्या सोचते हैं. 
उन्होंने कहा, "अगर मैं जवान होता तो मैं ज़रूर जाता, लेकिन अब मैं बूढ़ा हो चुका हूं." इसके बाद वो मुट्ठी बांधते हुए कहते हैं, "हमें उनपर बमबारी करनी चाहिए." 
समाप्त
लेकिन ज़्यादातर लोग इसे लेकर कम ही उत्साहित हैं. एक महिला शिकायती लहज़े में कहती हैं, "इस जंग के बारे में बात करना भी दर्दनाक है.अपने भाइयों को मारना ग़लत है." 
मैंने पूछा कि अगर उनकी जान-पहचान का कोई जाना चाहे तो वो क्या कहेंगी, "उन्हें क्यों जाना चाहिए, वहां से सिर्फ़ लाश ही वापस आएगी."
और लाशें वापस आ भी रही हैं. 
ताइवान पर चीन के रुख़ से बढ़ गई है जापान की चिंता, क्या कह रहा है जापानी मीडिया
इमेज स्रोत, Reuters
वीडियो के माध्यम से लोगों से सेना से जुड़ने की अपनी की जा रही है.
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
कितने सैनिकों की हुई मौत?
रूस ने मौतों से जुड़े आंकड़े नहीं बताए हैं. लेकिन पश्चिमी देशों के अधिकारियों की माने को 70,000 से 80,000 रूसी सैनिकों की मौत हो चुकी है. 
नए लोगों की भर्ती के लिए, सरकार बहुत पैसे देने के लिए तैयार है. इसके अलावा ज़मीने और अच्छे स्कूलों में बच्चों की शिक्षा का भी वादा कर रही है. यहीं नहीं रूसी सेना जेलों में बंद लोगों को भी साथ आने के लिए कह रही है और बदले में आज़ादी करने का वादा कर रही है. 
खोजी पत्रकार रोमन दोब्रोख़ोतोव के मुताबिक भर्ती प्रक्रिया इस बात का संकेत है कि रूसी सेना में हताशा है. 
वो कहते हैं, "इस तरह के सैनिकों से जंग नहीं जीती जा सकती. रूस को अभी भी लगता है कि ख़राब गुणवत्ता के बावजूद संख्या बल पर जंग जीती जा सकती है. उन्हें लगता है कि कर्ज़ में डूबे लोगों को वो जंग के मैदान में भेज सकते हैं."
5700 डॉलर के ऑफ़र के बावजूद रोमन दोब्रोख़ोतोव का कहना है कि सच्चाई अलग है. वो कहते हैं, "लोगों को पैसे से फ़र्क नहीं पड़ता. जो यूक्रेन से लौट रहे हैं वो वहां की सच्चाई हम पत्रकारों को बता रहे हैं कि कैसे उन्हें धोखे में रखा गया. इसका असर यहां भी दिख रहा है. सरकार पर भरोसा कम होता जा रहा है, इसलिए मुझे नहीं लगता कि ये तरीका काम करेगा."
काबुल डायरी: अफ़ग़ानिस्तान में तालिबान के राज का आँखों देखा हाल
इमेज स्रोत, EPA
लेकिन कई लोग खुशी से सेना से जुड़ना चाहते हैं. 
नीना छुबारिना के बेटे येवेगेनी अपना गांव छोड़कर बटालियन में वॉलंटियर करने गए . नीना का कहना है बिना किसी ट्रेनिंग के उनके हाथ में बंदूक थमा दी गई. कुछ ही दिनों बाद उनकी मौत की ख़बर आई. 
नीना मुझसे एक पार्क में मिलने के लिए तैयार हुईं, यहीं उन्हें एक ब्रेड फ़ैक्ट्री में पार्ट टाइम काम मिला है. उनका कहना है कि काम में ध्यान लगा रहता है तो बेटे की याद कम आती है. 
उन्हें याद है कि उन्होंने अपने बेटे से यूक्रेन जाने से मना किया था. 
यूक्रेन के न्यूक्लियर प्लांट पर हमला और रूस का कब्ज़ा कितना ख़तरनाक है? 
नीना का कहना है कि उन्होंने अपने बेटे को रोकने की बहुत कोशिश की थी.
वो रोते हुए कहती हैं, "मैंने उससे बात करने की कोशिश की. मैंने कहा कि जंग चल रही है, वहां मारे जाओगे. उसने कहा कि मां सबकुछ ठीक हो जाएगा."
यूक्रेन की जंग के लिए जिस तरीके से भर्तियां हो रही हैं , नीना उसकी आलोचना करती हैं. वो कहती हैं, "उन्हें मुर्गियों की तरह वहां फेंक दिया जा रहा है. उन्होंने पहले शायद ही कभी बंदूक पकड़ी हो. उन्हें लग रहा है, कोई वॉलंटियर मिल गया, इसे ले आओ."
लेकिन हर कोई वॉलंटियर करने के लिए उत्साहित नहीं है. 
रूस का कहना है कि इस "स्पेशल मिलिट्री ऑपरेशन" को लोगों का समर्थन मिल रहा है लेकिन देश में घूमने के बाद आपको ये संकेत मिलते हैं कि रूस के लोग सरकार के साथ नहीं हैं.  
यूक्रने पहुंचने के कुछ ही दिनों बाद येवेगेनी की मौत हो गई
जंग के समर्थन वाला चिन्ह, अंग्रेज़ी का अक्षर Z, बहुत ही कम गाड़ियों पर दिखता है. जानकारों का कहना है कि वॉलंटियर्स के जुड़ने की संख्या बहुत ही कम है. 
सैन्य मामलों के जानकार पैवल ल्यूज़िन का कहना है कि अपने राष्ट्रपति के लिए लोग अपनी जान नहीं देना चाहते. 
वो कहते हैं, "रूस के लोग पुतिन के तथाकथित 'द ग्रेट इम्पायर' के लिए मरना नहीं चाहते. भर्ती अभी इसलिए मुमकिन नहीं है क्योंकि जंग को लेकर लोगों में एकजुटता नहीं है."
"इसकी तुलना यूक्रेन से करिए. वहां लोग लड़ने के लिए तैयार हैं."
ये भी पढ़ें:
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
अलेक्ज़ेंडर दुगिन और बेटी दुगिना
ये एक ऐसा हमला है जो कि रूस में कई सवाल खड़े कर रहा है.
दरया दुगिना रूस के दार्शनिक अलेक्ज़ेंडर की बेटी थीं जिन्हें राष्ट्रपति व्लादिमीर पुतिन का 'दिमाग़' कहा जाता है. 
रूसी जांच कमेटी के मुताबिक़, दरया दुगिना की मौत तब हुई जब वो अपनी कार में घर जा रही थीं तभी कथित तौर पर उनकी कार में धमाका हो गया. 
रूसी अधिकारियों का कहना है कि शनिवार रात को मॉस्को के नज़दीक हुए हमले का मुख्य निशाना संभवत: उनके पिता अलेक्जे़ंडर दुगिन थे. 
ऐसे संकेत मिल रहे हैं कि हमले की योजना बनाई गई थी. विस्फोटक अलेक्ज़ेंडर दुगिन की कार में लगाए गए थे जिन्होंने मॉस्को के बाहर एक कार्यक्रम में हिस्सा लेने के बाद आख़िरी लम्हों में अपनी कार बेटी की कार से बदल ली थी.
समाप्त
दुगिन और उनकी बेटी दरअसल ज़ख़ारोवो एस्टेट में हुए एक जलसे में मुख्य अतिथि थे. विचारक दुगिन ने वहां एक व्याख्यान दिया था. 
हालांकि जांच अभी चल रही है. इस बीच अधिकारियों ने कहा है कि जिस पार्किंग एरिया में कार खड़ी थी वहां के सुरक्षा कैमरे काम नहीं कर रहे थे.
बोल्शिए व्याज़ेमी गांव के नज़दीक दुगिना की मौत मौके पर ही हो गई.
इमरजेंसी सेवा जब घटनास्थल पर पहुंची तो दुगिना की कार जल रही थी. टेलीग्राम पर पोस्ट की गई तस्वीरों को देखकर दार्शनिक दुगिन काफ़ी सदमे में नज़र आ रहे हैं.
ये भी पढ़ें:-यूक्रेन को लेकर बढ़ रहा है तनाव, क्या पुतिन न्यूक्लियर बटन दबा देंगे
इमेज स्रोत, Getty Images
बोल्शिए व्याज़ेमी गांव के नज़दीक कार में धमाका हो गया
अभी तक रूसी अधिकारियों को धमाके के ज़िम्मेदार के बारे में कोई जानकारी नहीं मिल सकी है. 
जांचकर्ताओं ने पुष्ट किया है दुगिना ख़ुद कार चला रही थीं और बोल्शिए व्याज़ेमी गांव के नज़दीक घटनास्थल पर ही उनकी मौत हो गई.  
जांचकर्ताओं ने बताया है कि विस्फोटक कार के नीचे लगाए गए थे और धमाके के बाद कार में आग लग गई. फ़ोरेंसिस और धमाकों के विशेषज्ञ मामले की जांच कर रहे हैं.
बीबीसी की रूसी सेवा ने रिपोर्ट किया है कि दुगिना की मौत ने इन कयासों को  दे दी है कि इस घटना के पीछे क्या आख़िर क्या कारण होंगे. 
रूसी विदेश मंत्रालय की प्रवक्ता मारिया ज़ख़ारोवा ने एक टेलीग्राम पोस्ट में कहा कि अगर इस हमले के पीछे यूक्रेन का हाथ होने की बात सामने आती है तो इसे 'स्टेट टेररिज़्म' (देश प्रयोजित आतंकवाद) माना जाएगा. 
दुगिन के समर्थक इसके पीछे यूक्रेनियों का हाथ होने का दावा कर रहे हैं, हालांकि इसके लिए उन्होंने कोई प्रमाण नहीं दिए हैं. 
ये भी पढ़ें:-क्राइमिया में रूसी सैन्य ठिकानों पर धमाकों के पीछे कौन?
इमेज स्रोत, EPA
अलेक्ज़ेंडर दुगिन राष्ट्रपति पुतिन के बेहद क़रीबी माने जाते हैं
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
जबकि दूसरी तरफ़ उनके उदार विपक्षियों का इशारा रूसी स्पेशल सर्विसेज़ की तरफ़ है. हालांकि उन्होंने भी इसका कोई प्रमाण नहीं दिया है. 
रूसी विश्लेषकों ने दुगिना की कार में धमाके के बाद जो पहला सवाल उठाया है वो ये कि क्या उनके पिता अलेक्ज़ेंडर दुगिन निशाना थे.
यूक्रेन के अधिकारियों ने हमले में शामिल होने के आरोपों का खंडन किया है. उनका कहना है कि ये रूस  के भीतर की सियासी दुश्मनी की वजह से हुआ है.
यूक्रेन के राष्ट्रपति वोलोदिमीर ज़ेलेंस्की के सलाहकार मिखाइलो पोडोलिएक ने कहा, ''यूक्रेन के इस घटना से कोई लेना-देना नहीं है क्योंकि हम कोई अपराधी मुल्क नहीं हैं. रूसी संघ ऐसा है.''
ऐसी घटनाएं रूस के अधिकारियों की चिंता बढ़ा रही हैं. ख़ासतौर से क्राइमियाई प्रायद्वीप और यूक्रेन के नज़दीक रूसी इलाकों में हुए हालिया धमाकों और हमलों के बाद. क्राइमिया का साल 2014 में रूस ने विलय कर लिया था.
रूस में चलाए जा रहे प्रोपेगैंडा में बार-बार ये कहा जाता है कि कैसे व्लादिमीर पुतिन ने 1990 के अशांत दशक के बाद देश में सुरक्षा और स्थिरता लाई. तब कार बम धमाके और राजनीतिक हत्याएं आम हुआ करती थीं.
हालांकि राजधानी मॉस्को के निकट दुगिना की कार पर हुआ बम हमला प्रोपेगैंडा के दावों को ग़लत साबित करता है. 
ये भी पढ़ें:-रूस की जंग यूक्रेन में इतनी लंबी क्यों होती जा रही है? 
इमेज स्रोत, DARIA DUGINA
दरया दुगिना ने खुलकर यूक्रेन पर रूस के हमले का समर्थन किया था
रूस में अलेक्ज़ेंडर दुगिन के पास कोई सरकारी पद नहीं है, पर वो रूसी राष्ट्रपति व्लादिमीर पुतिन के काफ़ी क़रीबी माने जाते हैं और उन्हें 'पुतिन का रास्पुतिन' भी कहा जाता है. 
(आपको बता दें कि ग्रिगोरी रास्पुतिन रूसी साम्राज्य के आख़िरी ज़ार निकोलस द्वितीय के विश्वासपात्र थे और ज़ार के लिए गए फ़ैसलों में उनकी अहम भूमिका मानी जाती थी. निकोलस द्वितीय की पत्नी एलेक्जेंड्रा पर भी रास्पुतिन का ख़ासा प्रभाव था. 
रास्पुतिन साइबेरिया के तोबोल्स्क के रहनेवाले थे. ज़ारिना को लगता था कि रास्पुतिन अपनी जादुई शक्तियों से उनके बीमार बेटे और सिंहासन के उत्तराधिकारी एलेक्सी को ठीक कर सकते थे. )
दुगिना एक रूस की एक मशहूर पत्रकार थीं जो यूक्रेन पर रूस के हमले का खुलकर समर्थन करती थीं.
इस साल की शुरुआत में अमेरिका और ब्रितानी अधिकारियों ने उन पर प्रतिबंध लगा दिए थे. 29 साल की दुगिना पर आरोप लगा था कि रूसी हमले के बारे में वो इंटरनेट पर ग़लत ख़बरें फैला रही हैं. 
मई में दिए एक इंटरव्यू में दुगिना ने इस लड़ाई को ''सभ्यताओं का संघर्ष'' कहा था और इस इस बात पर गर्व महसूस किया था कि उन पर और उनके पिता पर पश्चिम ने प्रतिबंध लगा दिए गए हैं. 
क्राइमिया के रूस में विलय में अलेक्ज़ेंडर दुगिन की कथित भूमिका मानते हुए अमेरिका ने  साल 2015 में उन पर प्रतिबंध लगा दिया था .
व्लादिमीर पुतिन की सोच को प्रभावित करने में दुगिन के लेखों का अहम योगदान माना जाता है. साथ ही क्रेमलिन में कई लोग जिस धुर-राष्ट्रवादी विचारधारा के समर्थक माने जाते हैं उसके पीछे भी एलेक्जे़ंडर दुगिन की प्रमुख वैचारिक भूमिका मानी जाती है. 
बीते कई साल से अलेक्जे़ंडर दुगिन रूस की सरकार को ज़्यादा वैश्विक मंच पर आक्रामक रवैया अख़्तियार करने की सलाह देते रहे हैं. उन्होंने यूक्रेन में रूसी सैन्य कार्रवाई का भी समर्थन किया है. 
ये भी पढ़ें:- 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, EPA
शनिवार को सरकार विरोधी रैली में इमरान ख़ान की टिप्पणियों को लेकर हुई एफ़आईआर
पाकिस्तान में पूर्व प्रधानमंत्री इमरान ख़ान को गिरफ़्तार किए जाने की अटकलों के बीच भारी तनाव की स्थिति बन गई है और बड़ी संख्या में उनके समर्थकों ने इमरान ख़ान के घर के बाहर डेरा डाल दिया है. 
इमरान ख़ान के घर के बाहर पुलिसकर्मी भी तैनात हैं, हालाँकि उनका कहना है कि वो उन्हें गिरफ़्तार करने नहीं, बल्कि क़ानून-व्यवस्था को नियंत्रित करने के लिए वहाँ मौजूद हैं.
दरअसल, पाकिस्तान में पुलिस ने इमरान ख़ान के ख़िलाफ़ आतंकवाद निरोधी क़ानून के तहत मामला दर्ज कर जाँच शुरू कर दी है.
इमरान ख़ान पर शनिवार को एक रैली के दौरान पुलिस और न्यायपालिका को धमकाने का आरोप लगाया गया है.
पाकिस्तान में इस घटना को लेकर रविवार को सोशल ट्विटर पर - "इमरान ख़ान हमारी रेड लाइन" ट्रेंड करने लगा.
समाप्त
इस्लामाबाद में बनी गला में उनके घर के बाहर जुटे समर्थकों ने चेतावनी दी है कि उनके नेता की गिरफ़्तारी "घर की दहलीज़" यानी लक्ष्मण रेखा को लाँघने के जैसा होगा.
उन्होंने चेतावनी दी है कि अगर उनके नेता को गिरफ़्तार किया गया तो वो इस्लामाबाद को अपने क़ब्ज़े में ले लेंगे.
पाकिस्तान के पूर्व विदेश मंत्री और पीटीआई के वरिष्ठ नेता शाह महमूद क़ुरैशी ने रविवार को एक प्रेस वार्ता में कहा, "हम अमनपसंद लोग हैं, लोकतांत्रिक लोग हैं, हम क़ानून के भीतर रहकर सियासी जद्दोज़हद जारी रखेंगे, लेकिन अगर आपने हमारे घर की दहलीज़ को फ़लाँगा कि उसके नतीजे के ज़िम्मेदार वज़ीर-ए-आज़म शहबाज़ शरीफ़ साहब आप होंगे, और जो नुक़सान पहुँचेगा उसके ज़िम्मेदार आसिफ़ अली ज़रदारी साहब और शहबाज़ शरीफ़ साहब आप होंगे."
इमरान ख़ान के ख़िलाफ़ जाँच का ये मामला ऐसे समय आया है जब उनके और पाकिस्तान सरकार के बीच तनाव चरम सीमा पर है.
इस वर्ष अप्रैल में अविश्वास प्रस्ताव के बाद सत्ता से बाहर होने के बाद इमरान ख़ान लगातार सरकार और सेना की आलोचना करते रहे हैं.
वो इसके बाद से ही आक्राम रुख़ अख़्तियार कर पूरे देश में दौरा कर रैलियों में सरकार और सेना पर हमले करते हुए फिर से चुनाव करवाने की माँग कर रहे हैं.
ये भी पढ़ें-:
इमेज स्रोत, SOHAIL SHAHZAD/EPA-EFE/REX/Shutterstock
रविवार को रावलपिंडी में रैली करते इमरान ख़ान
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
पाकिस्तान पुलिस ने इमरान ख़ान के ख़िलाफ़ जाँच तब शुरू की जब उन्होंने अधिकारियों पर अपने एक क़रीबी सहयोगी शहबाज़ को प्रताड़ित करने का आरोप लगाया जिन्हें पिछले हफ़्ते देशद्रोह के आरोप में गिरफ़्तार किया गया था.
इमरान ख़ान ने शनिवार को रैली में अपनी पार्टी के सहयोगी को हिरासत में लिए जाने और कथित तौर पर बदसलूकी किए जाने को लेकर इस्लामाबाद के पुलिस प्रमुख और एक महिला जज की निंदा की थी.
इमरान ने अपने भाषण में धमकी दी थी कि वो शीर्ष पुलिस अधिकारियों, एक महिला मजिस्ट्रेट, चुनाव आयोग और उनके राजनीतिक विरोधियों के ख़िलाफ़ अपने सहयोगी शहबाज़ गिल के साथ कथित बदसलूकी करने के लिए मामले दायर करेंगे.
इमरान ख़ान ने ख़ास तौर पर अतिरिक्त जिला और सत्र जज ज़ेबा चौधरी को निशाना बनाया जिन्होंने इस्लामाबाद पुलिस के आग्रह पर शहबाज़ गिल की दो दिन की पुलिस रिमांड को मंज़ूरी दी थी.
इमरान ख़ान ने रैली में पुलिस प्रमुख और जज को निशाना बनाते हुए कहा, "शर्म करो, इस्लामाबाद आईजी, तुम्हें तो नहीं छोड़ना है, तुम्हारे ऊपर केस करना है हमने, और मजिस्ट्रेट साहिबा ज़ेबा, आप भी तैयार हो जाएँ, आपके ऊपर भी हम ऐक्शन लेंगे."
रविवार को इमरान ख़ान के ख़िलाफ़ मामला दर्ज़ होने से पहले पाकिस्तान के गृहमंत्री राना सनाउल्लाह ने एक प्रेस कॉन्फ़्रेंस की थी जिसमें उन्होंने बताया था कि सरकार इमरान ख़ान के ख़िलाफ़ केस दर्ज करने से पहले क़ानूनी परामर्शन ले रही है. उन्होंने आरोप लगाया कि इमरान ख़ान ने भाषण में जो कहा वो उनके पिछले भाषणों की कड़ी है जिसमें वो सेना और अन्य संस्थानों को निशाना बनाते रहे हैं.
जाँचकर्ताओं का कहना है कि इमरान ख़ान ने कथित तौर पर सरकारी अधिकारियों को धमकाने से उनके ख़िलाफ़ आतंकवाद-विरोधी क़ानून तोड़ा है.
पाकिस्तान के मीडिया नियामक ने शनिवार को कहा था कि इमरान ख़ान की रैलियों के टीवी पर सीधे प्रसारण पर भी रोक लगा दी गई है क्योंकि वो सरकारी संस्थानों के ख़िलाफ़ नफ़रती भाषण दे रहे हैं. 
इमरान ख़ान ने इसके बाद दावा किया कि सरकार उन्हें सेंसर करने की कोशिश कर रही है. 
रविवार को रावलपिंडी में एक दूसरी रैली में उन्होंने कहा, "इमरान ख़ान ने क्या जुर्म किया है? मैं इन चोरों के गिरोह को मंज़ूर नहीं करूँगा."
इमरान ख़ान ने बाद में सरकार पर आरोप लगाया कि उनसे लोगों को उनका भाषण लाइव सुनने से रोकने के लिए यूट्यूब को भी ब्लॉक किया.
समाचार एजेंसी पीटीआई के मुताबिक़ इमरान ख़ान के ख़िलाफ़ शनिवार रात 10 बजे इस्लामाबाद के मरगल्ला पुलिस थाने में एफ़आईआर दर्ज करवाई गई.
आतंकवाद निरोधी ऐक्ट की धारा-7 के तहत दायर मामले में कहा गया है कि इमरान ख़ान ने अपने भाषण में "शीर्ष पुलिस अधिकारियों और एक सम्मानित महिला जज को डराया और धमकाया" और उनका इरादा उन्हें अपना काम करने देने से रोकना और उन्हें पाटीआई के किसी शख्स के ख़िलाफ़ कार्रवाई करने से रोकना था.
पाकिस्तान में इमरान ख़ान की सरकार गिरी, आधी रात में हुआ इस्तीफ़ा
कितने प्रभावशाली इमरान?
सत्ता से बाहर होने के बावजूद पाकिस्तान में इमरान ख़ान के पास लोगों का अच्छा-ख़ासा समर्थन है.
पिछले महीने उनकी पार्टी पीटीआई ने पाकिस्तान के सबसे बड़े सूबे पंजाब में सत्ताधारी दल को उपचुनावों में मात देकर अपने विरोधियों को हैरान कर दिया था.
पंजाब के उपचुनाव में पाकिस्तान में सत्ताधारी दल पीएमएल(एन) को उम्मीद थी कि वो आसानी से जीत जाएगी. मगर इमरान ख़ान की पार्टी तहरीक-ए-इंसाफ़ (पीटीआई) ने 20 में से 15 सीटें जीतकर प्रांतीय असेंबली पर कब्ज़ा कर लिया.
इमेज स्रोत, EPA
इस उपचुनाव के नतीजे को कई लोगों ने चुनावी लड़ाई में इमरान ख़ान की लोकप्रियता का एक संकेत बताया और ऐसा कहा जाने लगा कि यदि समय से पहले चुनाव कराए जाते हैं तो उनका पलड़ा भारी रह सकता है.
इमरान ख़ान 2018 के चुनाव में जीत कर प्रधानमंत्री बने थे. मगर अपने कार्यकाल के आख़िरी वर्षों में पाकिस्तान की ताक़तवर सेना के साथ उनका मतभेद हुआ. 
इसके बाद उनकी पार्टी से एक-के-बाद-एक कई नेता अलग होते चले गए, और आख़िरकार इस वर्ष अप्रैल में संसद में अविश्वास प्रस्ताव में उनका बहुमत जाता रहा और उन्हें कुर्सी छोड़नी पड़ी.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
चीनी शहर शंघाई में बुंद के नाम से मशहूर स्काईलाइन में दो रातों तक लाइट नहीं जलाई जाएगी.अधिकारियों का कहना है कि बिजली बचाने के लिए यह फैसला लिया गया है.  
अपने ऐतिहासिक और फ्यूचरिस्टिक बिल्डिंग के लिए मशहूर यह वाटरफ्रंट एरिया में पर्यटकों का तांता लगा रहता है. चीन के कुछ शहरों में ऐसे ही हालात हैं. 
सिचुआन में अधिकांश बड़े मैन्यूफैक्चरर्स ने बीबीसी को बताया कि उन्हें बिजली की कटौती का सामना करना पड़ रहा है.
चीन दुनिया की दूसरी बड़ी अर्थव्यवस्था है. देश के बडे़ इलाके में सूखा पड़ रहा है. कई इलाकों में हीट वेव रिकार्ड तोड़ रही है.
रविवार को एक नोटिस में शंघाई लैंडस्केपिंग एंड सिटी अपयिरेंस एडमिनिस्ट्रेटिव ब्यूरो ने कहा कि बुंद में शहर की सबसे बड़ी नदी के किनारे बनाई गई बिल्डिंग्स में सोमवार और मंगलवार को लाइट नहीं जलाई जाएगी. 
समाप्त
नोटिस में कहा गया है, ''अगर आपको इससे कोई असुविधा होती है तो हमें इसका खेद है''.
चीन में पिछले सप्ताह सूखा का पहला राष्ट्रीय अलर्ट जारी किया था. दरअसल शंघाई , यांग्जी डेल्टा क्षेत्र और दक्षिण पश्चिम चीन के सिचुआन इलाके में पिछले कई हफ्तों से भारी गर्मी पड़ रही है.यहां येलो अलर्ट जारी किया गया है. आधिकारिक स्तर पर यह तीसरा सबसे ख़तरनाक स्तर है. 
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
सिचुआन प्रांत में तापमान 40 डिग्री से ऊपर पहुंच चुका है. अधिकारियों ने एक हालिया बयान में कहा है कि बढ़ते तापमान और कम बारिश के साथ हवा की खराब हालत की वजह से भारी बिजली संकट पैदा हो गया है. 
मीडिया रिपोर्टों के मुताबिक बिजली कटौती को पांच दिनों के लिए बढ़ा दिया गया है. कटौती कुछ औद्योगिक कंपनियों में भी की जा रही है. जर्मन कार कंपनी फॉक्सवैगन ने बीबीसी से कहा कि चेंग्दु (सिचुआन की राजधानी) में इसकी फैक्ट्री बिजली कटौती की वजह से बंद है. 
फॉक्सवैन के एक प्रवक्ता ने कहा कि कंपनी की कारों की डिलीवरी में देरी हो सकती है. आने वाले दिनों में इसकी रिकवरी हो सकती है. प्रवक्ता ने कहा,'' हम हालात पर नज़र रखे हुए हैं. सप्लायरों से हम संपर्क बनाए हुए हैं. '' 
ऐपल की सप्लायर फॉक्सकॉन ने भी सिचुआन में अपना फिलहाल अपना प्लांट बंद रखा है. हालांकि इसने कहा है कि बिजली कटौती से उत्पादन पर ज़्यादा असर नहीं पड़ा है. 
इस बीच एक और बड़ी कार कंपनी जापान की टोयोटा ने बीबीसी को बताया कि वह धीरे-धीरे प्रोडक्शन शुरू कर रही है. हालांकि इसके लिए अपने यहां पैदा की जाने वाली बिजली का ही सहारा ले रही है. 
इमेज स्रोत, Getty Images
सिचुआन प्रांत में भारी गर्मी से निजात पाने के लिए पानी के अंदर गेम खेलते लोग
कंस्लटेंसी फर्म कंट्रोल रिस्क्स में चीन और उत्तर एशिया के एसोसिएट एनालिस्ट चेन्यु वु का कहना है कि बिजली की कटौती ज्यादा दिनों तक नहीं रहने वाली है.
उन्होंने कहा, '' स्थानीय स्तर पर बिजली बचाने और उत्पादन बढ़ाने की कोशिश हो रही है और इससे आने वाले सप्ताह में हालात में सुधार होने की संभावना बनती दिख रही है. अगर आने वाले दिनों में गर्मी कम होती है तो हालात जल्दी ठीक होंगे. ''
प्रशासन मध्य और दक्षिण पश्चिम चीन में बारिश बढ़ाने के उपाय कर रहा है. चीन में इस वक्त जो हीट वेव चल रही है, वो अब तक का सबसे लंबी हीट वेव है. 
यांग्जी नदी के आसपास सूखे से प्रभावित इलाकों में बारिश कराने के लिए क्लाउड सीडिंग ऑपरेशन चलाया जा रहा है. वहीं हुबेई और कई दूसरे प्रांतों में केमिकल ले जाने वाले रॉकेट छोड़े जा रहे हैं ताकि बारिश हो. लेकिन बादलों का घेरा न होने की वजह से कई जगह ये कोशिश नाकाम हो गई. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, CSG CIC GLASGOW MUSEUMS COLLECTION
ब्रिटेन भारत से चोरी करके लाई ऐतिहासिक महत्व की सात मूर्तियां और कलाकृतियां लौटाने को राज़ी हो गया है. ये मूर्तियां और कलाकृतियां ग्लासगो के संग्रहालयों में रखी हुई थीं. 
भारतीय उच्चायोग के एक दल की ओर से केलविनग्रोव आर्ट गैलरी एंड म्यूजियम के साथ समझौते पर हस्ताक्षर करने के बाद  इन कलाकृतियों के भारत आने का रास्ता साफ़ हो गया है. 
ब्रिटेन से कलाकृतियों के भारत आने का यह पहला मामला होगा. 
उम्मीद जताई जा रही है कि इसके बाद भारत से चुरा कर ब्रिटेन ले जाई गईं और भी कलाकृतियां भारत लाई जा सकती हैं.
जो कलाकृतियां भारत लाई जाएंगीं उनमें 14वीं सदी की पत्थर की तराशी गईं मूर्तियां और 11वीं सदी की पत्थर की चौखटें हैं. इन्हें 19वीं सदी में मंदिरों और धर्मस्थलों से चुरा लिया गया था. इनमें टीपू सुल्तान की एक तलवार और म्यान शामिल है. 
समाप्त
इसे 1905 में हैदराबाद के निज़ाम के संग्रहालय से उनके प्रधानमंत्री ने चुरा लिया था. इसके बाद उन्होंने इसे ब्रिटिश जनरल आर्किबाल्ड हंटर को बेच दिया था .ये सभी कलाकृतियां ग्लासगो म्यूजियम को बतौर उपहार दिए गए थे. 
ग्लासगो म्यूजियम ने कहा है,  ''समझा जा रहा है कि ये कलाकृतियां और मूर्तियां कानपुर, कोलकाता, ग्वालियर, बिहार और हैदराबाद से लाई गई हैं. इनमें से कई 1000 साल पुरानी मानी जा रही हैं. ''
केलविनग्रोव में एक समारोह में इन कलाकृतियों को भारत को सौंपने का एलान किया गया.  
लंदन में भारत के कार्यवाहक उच्चायुक्त सुजीत घोष ने इसका स्वागत करते हुए कहा कि ये मूर्तियां और कलाकृतियां भारतीय सभ्यता की विरासत हैं. ये अब सीधे भारत भेजी जाएंगीं. 
सुजीत घोष ने इसे संभव बनाने के लिए ग्लासगो लाइफ और ग्लासगो सिटी काउंसिल का शुक्रिया अदा किया. 
इमेज स्रोत, CSG CIC GLASGOW MUSEUMS COLLECTION
टीपू की तलवार
ग्लासगो म्यूजियम के प्रमुख डंकन डोरनैन ने कहा, ''ग्लासगो पहली बार किसी देश को चुरा कर यहां लाई गईं मूर्तियां नहीं लौटा रहा है. यह प्रक्रिया यहां काफी पहले से चलती आई है. 1998 में लकोटा जनजातियों को उनकी 'घोस्ट शर्ट' लौटाई गई थी.''
उन्होंने कहा, '' इस तरह प्रक्रिया में काफ़ी लंबा वक्त लगता है. संबंध और विश्वास बनाने में काफ़ी मशक्कत के साथ ही चीज़ों की पृष्ठभूमियों के बारे में पता करने में भी वक्त लगता है. 
भारत को ये चीज़ें इस साल के आखिर में लौटाई जाएंगीं. डोरनैन ने कहा, ''यह समझौता काफ़ी अहम है. पहली बार भारत को ब्रिटेन के किसी म्यूज़ियम से कलाकृतियां लौटाई जा रही  हैं. हालांकि हमारे पास इसका कोई ब्योरा नही हैं. भारत पहुंचने के बाद इन चीज़ों का कैसे इस्तेमाल किया जाएगा इस बारे में पता नहीं. लेकिन निश्चित तौर पर यह अहम है. भारत के लिए काफी महत्वपूर्ण क्षण है. ग्लासगो के लिए भी इसकी काफ़ी अहमियत है. निश्चित तौर पर भारत में इस मामले को काफ़ी तवज्जो मिलेगी. ''
डंकन डोरनैन ने कहा '' ये चीजें भारत पहुंचेंगीं लेकिन इससे दोनों देशों के बीच रिश्ते मज़बूत करने का एक नया रास्ता खुलेगा. इससे सहयोग बढ़ेगा. हम म्यूजियम आने वाले लोगों का स्वागत कर सकेंगे. हम तक अब ज़्यादा लोग पहुंचेंगे.'' ग्लासगो कुछ और असली कलाकृतियां भारत को सौंपने की तैयारी कर रहा है. 
इमेज स्रोत, CSG CIC GLASGOW MUSEUMS COLLECTION
म्यूजियम का कहना है कि उसके पास जिन देशों ने दावे किए हैं, उससे उसके संग्रह पर ख़ास फर्क़ नहीं पड़ेगा. जिन कलाकृतियों पर दावा किया गया है वे साठ से भी कम हैं. हाल में कांसे की 19 कलाकृतियां नाइजीरिया की पाई गईं. 1897 में ये कलाकृतियां बेनिन सिटी से लाई गई थीं. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Roli Books
'दीवार' 24 जनवरी, 1975 को 'रोटी कपड़ा और मकान' के 50 हफ़्ते पूरे होने के बाद रिलीज़ हुई थी. जैसे ही, फ़िल्म के निर्देशक यश चोपड़ा ने फ़िल्म की कहानी सुनी उन्हें अंदाज़ा हो गया कि उनके हाथ में एक ब्लॉकबस्टर है. 
बाद में यश चोपड़ा ने एक इंटरव्यू में कहा, "पहली नज़र में मुझे सुनकर लगा कि ये कहानी 'मदर इंडिया' से प्रभावित है. लेकिन सलीम-जावेद की स्क्रिप्ट ज़बरदस्त थी और उससे भी ज़बरदस्त थे उसके डायलॉग. 
ये संपूर्ण स्क्रिप्ट थी जिस पर फ़िल्म बनाने के बाद मुझे इससे एक डायलॉग भी हटाना नहीं पड़ा. मैं नहीं समझता कि सलीम-जावेद ने अपने पूरे करियर में इससे बेहतर स्क्रिप्ट लिखी थी. 
जहाँ तक स्क्रिप्ट की बात है, 'दीवार' की स्क्रिप्ट 'शोले' से बेहतर थी. ये एक भावनात्मक फ़िल्म थी न कि एक्शन फ़िल्म.
पूरी फ़िल्म में सिर्फ़ एक फ़ाइट सीन था जिसे 'गोडाउन (गोदाम) फ़ाइट' कहा जाता है. पूरी फ़िल्म में सिर्फ़ दो गाने थे. 
समाप्त
फ़िल्म के प्रोड्यूसर गुलशन राय पहले राजेश खन्ना को हीरो लेना चाहते थे, क्योंकि फ़िल्म 'दाग़' में राजेश खन्ना ने काम किया था और वो फ़िल्म काफ़ी हिट हुई थी. 
लेकिन मैंने 'ज़ंजीर' देख रखी थी इसलिए मैं अमिताभ को लेना चाहता था. हमने 1974 मे मार्च और अक्तूबर के बीच इस फ़िल्म की शूटिंग की. इस फ़िल्म की ज़्यादातर शूटिंग रात में हुई क्योंकि दिन में अमिताभ 'शोले' की शूटिंग कर रहे थे." 
इमेज स्रोत, Getty Images
सलीम ख़ान और जावेद अख़्तर
दिलचस्प बात ये थी कि 'दीवार' और 'शोले' की शूटिंग न सिर्फ़ दो अलग अलग लोकेशंस पर हो रही थी, बल्कि दो अलग अलग शहरों में हो रही थी. 
अमिताभ बच्चन ने एक इंटरव्यू में बताया था, "दीवार के क्लाइमेक्स को रात में शूट किया जा रहा था बंबई में. मैं रात भर जागता और सुबह बंगलौर की फ़्लाइट पकड़ता जहाँ से एक घंटे की दूरी पर रामगढ़ में 'शोले' की शूटिंग चल रही थी. 
शूटिंग ख़त्म हो जाने के बाद शाम को मैं फिर बंबई की फ़्लाइट पकड़ता ताकि 'दीवार' की शूटिंग को जारी रखा जा सके. थोड़ी बहुत नींद मैं फ़्लाइट के दौरान ही ले पाता. ये सिलसिला कई दिनों तक चला.' 
'शोले' और 'दीवार' के निर्देशक रमेश सिप्पी और यश चोपड़ा ने बाद में बताया कि दिन में दो शिफ़्ट करने के बाद भी अमिताभ किसी शूटिंग के लिए लेट नहीं हुए.  
जब 'शोले' की शूटिंग ख़त्म हो गई तो यश चोपड़ा 'दीवार' के साथ 'कभी-कभी' फ़िल्म की शूटिंग भी करने लगे.
इमेज स्रोत, Getty Images
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
'दीवार' को व्यापारिक सफलता के साथ साथ 'क्रिटिकल अक्लेम' भी मिला था. 
स्टीवन जे श्नीडर ने अपनी '1001 मूवीज़ यू मस्ट सी बिफ़ोर यू डाई' की सूची में जिन तीन हिंदी फ़िल्मों को शामिल किया था उनमें से एक 'दीवार' भी थी.
'फ़ोर्ब्स' पत्रिका ने भारतीय सिनेमा के 25 सर्वश्रेष्ठ अभिनय प्रदर्शनों में अमिताभ बच्चन के अभिनय को जगह दी थी. 'दीवार' पूरे 100 हफ़्ते चली थी और इसे 'क्लासिक फ़िल्म' का दर्जा मिला. 
शायद इसका कारण ये था कि इस फ़िल्म ने कई रवायतें तोड़ी थीं. 
फ़िल्म में मात्र दो गाने थे, हीरो 'एंटी हीरो' था, रोमांस की गुंजाइश बहुत कम थी, हीरोइन का बहुत छोटा रोल था और वो कोई आदर्श लड़की की भूमिका नहीं निभा रही थीं. 
बाद में अमिताभ बच्चन ने इस फ़िल्म को याद करते हुए कहा, 'मैंने 'दीवार' की कहानी सुनी और मुझे इसका उस दौर के हिसाब से दिखाया जा रहा नज़रिया पसंद आया. 
यशजी को सौंदर्य, प्रकृति और रोमांस पसंद है. उनको हमेशा फूलों के गुलदस्ते की तलब रहती थी. मैं समझ सकता हूँ 'दीवार' बनाना उनके लिए कितना कष्टदायक रहा होगा. 
विजय देवरकोंडा: बचपन से 'बायकॉट लाइगर' तक की कहानी 
इमेज स्रोत, Getty Images
यश चोपड़ा
गुलशन राय को ये बात पसंद नहीं आ रही थी कि फ़िल्म में बहुत कम संगीत था. बाद में उनके ज़ोर देने पर फ़िल्म में एक सूफ़ी गाना जोड़ा गया था. यश चोपड़ा ने इसे पसंद नहीं किया था लेकिन बाद में उन्होंने गुलशन राय की बात मान ली थी.' 
गुलशन राय ने इस फ़िल्म की कहानी दो बार पढ़ी थी और दोनों बार वो अपने आँसुओं को नहीं रोक पाए थे. 
'दीवार' में 'जोशीला' फ़िल्म के लिए तैयार किए गए टाइटल म्यूज़िक को इस्तेमाल किया गया था. बाद में इसको 'याराना' फ़िल्म में फिर इस्तेमाल किया गया.
'लाल सिंह चड्ढा' और 'रक्षाबंधन' क्या फ़्लॉप हो गई हैं?
इमेज स्रोत, Getty Images
जिस समय यश चोपड़ा ने दीवार की स्क्रिप्ट सुनी वो 'गर्दिश' फ़िल्म बना रहे थे. वो 'दीवार' की स्क्रिप्ट से इतने ज़्यादा प्रभावित हुए कि उन्होंने 'गर्दिश' फ़िल्म की शूटिंग रोक दी. 
उन्हें डर था कि अगर उन्होंने देरी की तो 'दीवार' की स्क्रिप्ट किसी और के हाथ पड़ जाएगी. 
यश चोपड़ा शुरू में विजय के रोल के लिए राजेश खन्ना और रवि के रोल के लिए नवीन निश्चल को लेना चाहते थे. माँ के रोल के लिए उनके ज़हन में वैजयंतीमाला थीं.
इस बीच सलीम-जावेद की राजेश खन्ना से तनातनी हो गई और उन्होंने राजेश खन्ना को फ़िल्म में न लिए जाने के लिए अपनी पूरी ताक़त झोंक दी. 
जब नवीन निश्चल और वैजयंतीमाला ने सुना कि फ़िल्म में राजेश खन्ना नहीं काम कर रहे हैं तो उन्होंने फ़िल्म में काम करने से मना कर दिया. 
इमेज स्रोत, Getty Images
जावेद अख़्तर के साथ अमिताभ बच्चन
इसके बाद यश चोपड़ा ने विजय के रोल के लिए अमिताभ बच्चन को चुना. 
उन्होंने माँ का रोल वहीदा रहमान को लगभग दे ही दिया था लेकिन बाद में उन्होंने ये सोच कर अपना मन बदल लिया कि उन्हीं की एक फ़िल्म 'कभी कभी' में वहीदा अमिताभ के प्रेमी की भूमिका निभा रही थीं.  शायद 'दीवार' में दर्शक उन्हें अमिताभ बच्चन की माँ के रोल में न पसंद करें.
एक आलोचक ने फ़िल्म की कहानी में कई नुख़्स निकाले थे. कहानी की थीम बल्कि इसको बनाने का ढंग भी बहुत कुछ 'मदर इंडिया' से लिया गया था. 
फ़िल्म फ़्लैशबैक में चलती है. पति के बिना माँ को अपने दोनों बच्चों को पालने में बहुत संघर्ष का सामना करना पड़ता है. उसका एक बेटा क़ानून को मानता है जबकि दूसरा बेटा क़ानून को अपने हाथों में ले लेता है. माँ बुरे बेटे को चाहती है लेकिन उसे अच्छे बेटे को चुनने के लिए मजबूर होना पड़ता है. 
'दीवार' के चरित्र बहुत हद तक 'मदर इंडिया' से मिलते हैं लेकिन सलीम-जावेद ने उन्हें समकालीन टच दिया है. हालाँकि निरूपा रॉय नरगिस जितनी बड़ी स्टार नहीं थीं, लेकिन उन्होंने एक आदर्श माँ का रोल निभाया था. उनको देश के कानून और अपने रिश्ते के बीच चुनाव करना पड़ता है. 
हालाँकि वो विजय को बहुत प्यार करती हैं लेकिन वो क़ानून को चुनती हैं. विजय धर्म को नहीं मानता लेकिन अपनी बाँह पर लगे 786 नंबर के बिल्ले के लिए अंधविश्वासी है. 
इमेज स्रोत, Roli Books
फ़िल्म दीवार का एक दृश्य
आख़िर में जब उसकी माँ बीमार पड़ती है तो वो उसके लिए प्रार्थना करने उसी मंदिर में जाता है जहाँ जाने से उसने हमेशा इंकार किया था. जब ये सीन फ़िल्माया जा रहा था तो अमिताभ ने यश चोपड़ा से अनुरोध किया कि जब ये दृश्य फ़िल्माया जाए तो सेट पर उनके अलावा कोई और मौजूद न रहे. 
ये सीन रात में फ़िल्माया गया था और 15 टेक के बाद यश चोपड़ा ने इस शॉट को ओके कहा था. दिलचस्प बात थी कि फ़िल्म के डेथ सीन के लिए कोई भी डायलॉग नहीं लिखा गया था. 
यश चोपड़ा की सहमति से अमिताभ ने पूरा सीन 'एडलिब' करके दिया था. इस फ़िल्म के कुछ अंश 1954 में आई एलिया कज़ान की फ़िल्म 'ऑन द वॉटरफ़्रंट' से मिलते थे.
'मदर इंडिया' में बुरा बेटा बिरजू अपनी माँ के हाथ मारा जाता है, जो कि उस फ़िल्म की मुख्य पात्र थी. 'दीवार' का मुख्य पात्र बेटा विजय है. उससे मतभेद हो जाने के बाद उसकी माँ और भाई दूसरे घर में जाकर रहने लगते हैं. विजय और रवि की मुलाकात एक ब्रिज के नीचे होती है. उसकी पृष्ठभूमि में अल्लामा इक़बाल का मशहूर गाना,' सारे जहाँ से अच्छा , हिंदोसिताँ हमारा' बज रहा होता है. विजय रवि से कहता है कि वो कोई दूसरा केस ले ले. 
रवि कहता है कि वो अपने उसूलों के लिए दूसरा केस नहीं ले सकता. तब विजय वो मशहूर डायलॉग बोलता है, 'उफ़ तुम्हारे उसूल, तुम्हारे आदर्श ! तुम्हारे सारे उसूलों को गूँध कर एक वक़्त की रोटी नहीं बनाई जा सकती है रवि. क्या दिया है तुम्हारे उन आदर्शों ने ? एक चार पाँच सौ रुपए की पुलिस की नौकरी. एक किराए का क्वार्टर, एक ड्यूटी की जीप, दो जोड़ी ख़ाकी वर्दी. आज मेरे पास बिल्डिंग है, प्रॉपर्टी है, बैंक बैलेंस है, बंगला है, गाड़ी है, क्या है तुम्हारे पास ? 
रवि का वो मशहूर जवाब आता है, 'मेरे पास माँ है.'
'दीवार' फ़िल्म में मंदिर वाले सीन की भी बहुत चर्चा हुई थी. जावेद भगवान शिव से रवि की नाराज़गी दिखाने वाले दृश्य को याद करते हुए कहते हैं, 'जब ये सीन फ़िल्माया जा रहा था तो हमारी अमिताभ बच्चन से बात हुई थी. हमें लगा कि इस दृश्य में उनके बोलने के ढ़ंग में कुछ ज़्यादा ही रूखापन है. लेकिन वो मेरी बात से पूरी तरह सहमत नहीं थे. 
उन्होंने कहा, 'अगर में डायलॉग को धीमे स्वर मे बोलता हूँ तो उस सीन के दौरान मुझे कहीं न कहीं अपनी आवाज़ ऊँची करनी होगी. इसलिए मैंने तय किया कि मैं डायलॉग की डिलीवरी शुरू से ही ऊँची रखूँगा और धीरे धीरे उसे कम करता जाउँगा.' मैं समझता हूँ ये सोच काम कर गई. यहाँ अमिताभ पूरी तरह से सही थे.' 
राजेश खन्ना नहीं, इस हीरो को 'आनंद' बनाना चाहते थे ऋषिकेश मुखर्जी
इस सीन को करने के लिए अमिताभ बच्चन ने आइने के सामने काफ़ी अभ्यास किया था. अमिताभ ने जानबूझ कर इस सीन की डबिंग नहीं की थी, क्योंकि उनका मानना था कि डबिंग में वो उस रोल की भावनाओं को दोबारा नहीं ला पाएंगे और डबिंग से सीन का असर जाता रहेगा. 
कहा जाता है कि इस फ़िल्म के बाद सलीम-जावेद ने अपनी फ़ीस 8 लाख रुपए कर दी थी. जो उस ज़माने में किसी कहानीकार के लिए सबसे बड़ा पारिश्रमिक था. 
पहले जब सलीम-जावेद ने यश चोपड़ा को अपनी कहानी सुनाई थी तो उन्होंने उनसे मेहनताने के तौर पर 1 लाख रुपए माँगे थे जिसे उन्होंने देने से इंकार कर दिया था. 'ज़ंजीर' की सफलता के बाद उन्होंने अपना रेट बढ़ाकर 3 लाख कर दिया था जिसे यश चोपड़ा खुशी खुशी देने के लिए तैयार हो गए थे. 
अगर 1973 में आई 'ज़ंजीर' ने अमिताभ को 'एंग्री यंग मैन' के रूप में खड़ा किया तो 'दीवार' ने उसे 'सेंटर स्टेज' पर ला बैठाया. 
'दीवार' को उसके मज़बूत स्त्री चरित्रों के लिए भी याद किया जाएगा. जहाँ इस फ़िल्म में माँ की भूमिका निभाने वाली निरूपा राय अपने अपराधी बेटे को अस्वीकार कर देती है, गैंगस्टर विजय की गर्लफ़्रैंड अनीता खुलेआम शराब और सिगरेट पीती है, बल्कि गर्भवती भी हो जाती है.
इस फ़िल्म में डॉक के सीन में अमिताभ बच्चन की अपनी कमीज़ बाँधने की भी एक दिलचस्प कहानी है. 
जब उनको उस सीन के लिए एक कमीज़ पहनने को दी गई तो उन्होंने पाया कि वो कमीज़ ज़रूरत से ज़्यादा लंबी थी और उनके घुटने तक आ रही थी. 
तब उन्होंने उसी कमीज़ को बाँध कर फ़िल्म की शूटिंग करने का फ़ैसला किया. 
70 और 80 के दशक में 'दीवार' उन 13 फ़िल्मों में से एक थी जिसने पूरे भारत की हर टेरेटरी में 1 करोड़ से अधिक रुपए कमाए.
हिंदी बनाम साउथ की फ़िल्मों के विवाद में 'ऑस्कर' की एंट्री 
इमेज स्रोत, Roli Books
इस फ़िल्म में नीतू सिंह शशि कपूर की प्रेमिका बनी हैं जबकि असल ज़िंदगी में वो उनके भतीजे ऋषि कपूर की पत्नी थीं. 
'दीवार' को कई पुरस्कार मिले लेकिन अपने जीवन का सर्वश्रेष्ठ अभिनय करने के बावजूद अमिताभ बच्चन को फ़िल्मफ़ेयर ने सर्वश्रेष्ठ अभिनेता का पुरस्कार नहीं दिया. 
उस साल फ़िल्मफ़ेयर ने फ़िल्म 'आँधी' के लिए सर्वश्रेष्ठ अभिनेता का पुरस्कार संजीव कुमार को दिया. 
'दीवार' में अमिताभ बच्चन का रोल मशहूर स्मगलर हाजी मस्तान की ज़िंदगी से बहुत मिलता था. शूटिंग के दौरान उनकी ज़िंदगी को समझने के लिए अमिताभ ने हाजी मस्तान से कई बार मुलाकात की थी. 
इमेज स्रोत, Roli Books
हाजी मस्तान
फ़िल्म में मदन पुरी का चरित्र हाजी मस्तान के प्रतिद्वंदी सुकूर नारायण बखिया की ज़िंदगी पर आधारित था. 
इस फ़िल्म में शशि कपूर ने अमिताभ के बड़े भाई का रोल किया था. असल ज़िंदगी में शशि कपूर अमिताभ से चार साल बड़े थे.
ये भी पढ़ें:
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, ANI
'मैं अपने संघर्ष के दिनों के बारे में सोचना ही नहीं चाहता, मुझे डर लगने लगता है. मेरी ज़िंदगी फ़िल्म की तरह है. मेरे सामने बहुत सारी दिक्कतें थीं. कभी-कभी मैं सोचता था कि मेरे पिताजी बड़े एक्टर या प्रोड्यूसर होते. ''
कुछ साल पहले विजय देवरकोंडा ने एक इंटरव्यू में यह बात कही थी. उनकी फ़िल्म लाइगर रिलीज़ होने वाली है और वह इसके प्रचार में व्यस्त हैं. 
हालांकि, इन दिनों वह विवाद में भी आ गए हैं. 'बायकॉट ट्रेंड' को लेकर उनके बयान के बाद ट्विटर पर  'बायकॉट लाइगर' ट्रेंड करने लगा.  
इससे इतर, सोशल मीडिया ख़ास तौर पर इंस्टाग्राम पर विजय देवरकोंडा के सादे कपड़े और स्लिपर पर काफी रील्स बन रही  हैं, जिसमें लोग उन्हें 'ग्राउंड टू अर्थ' बताते हैं.  
जानते हैं उनके करियर, ज़िंदगी और 'बायकॉट' विवाद के बारे में
समाप्त
शाहिद कपूर की फ़िल्म कबीर सिंह 'अर्जुन रेड्डी' की रीमेक थी. बॉक्स ऑफिस पर दोनों ही फ़िल्में कमाई के लिहाज़ से अच्छी चली. हालांकि, दोनों ही फ़िल्मों को आलोचकों ने  'औरत को अपनी जागीर मानने वाला' और 'वो मेरी नहीं तो किसी और की भी नहीं होगी' वाली मानसिकता वाला भी बताया. 
विजय देवरकोंडा के करियर में अर्जुन रेड्डी ऐसी फ़िल्म साबित हुई, जिससे वह बड़े दर्शक वर्ग तक अपनी पहुंच बनाने में सफल रहे.  तेलुगू फ़िल्म उद्योग के बारे में ऐसा कहा जाता है कि अगर आपको इस उद्योग को समझना है तो आपको कुछ परिवारों के बारे में सबसे पहले जानना होगा और उसमें बड़ा नाम है 'चिरंजीवी परिवार' और ' अल्लू परिवार'.  इस लिहाज़ से विजय को ऐसे कलाकारों की सूची में शामिल किया जाता है, जिन्होंने अपनी यात्रा खुद तय की.   
अर्जुन रेड्डी के लिए उन्हें फ़िल्मफेयर सर्वश्रेष्ठ अभिनेता (तेलुगू) का अवॉर्ड भी मिला. 
इमेज स्रोत, ANI
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
विजय देवरकोंडा का जन्म हैदराबाद में हुआ है और वह 33 साल के हैं.  उनकी शुरुआती पढ़ाई-लिखाई पुट्टपर्थी के बोर्डिंग स्कूल में हुई.  अभिनय के अलावा उनकी दिलचस्पी निर्देशन में भी है. 
उन्होंने अपने करियर की शुरुआत तेलुगू फ़िल्म नुव्वीला से की. 2015 में उनकी फ़िल्म आई 'यवडे सुब्रह्मण्यम'.  लेकिन अब भी मुख्य किरदार के रूप में वह पर्दे से गायब थे. और उन्हें इंतज़ार था उसी एक ब्रेक का था. 
'पिंकविला' के साथ एक इंटरव्यू में उन्होंने कहा था, '' मैं अपने संघर्ष के बारे में सोचना नहीं चाहता क्योंकि मुझे डर लगने लगता है. मेरी ज़िंदगी फ़िल्म की तरह है.  मैंने कभी इसे (एक्टिंग) छोड़ने के बारे में नहीं सोचा क्योंकि मेरे पास खोने के लिए भी कुछ नहीं था.  मैंने सिर्फ़ खुद को एक ही ऑप्शन दिया था कि 25 साल तक में मुझे यह करना है. मैं ऐसा नहीं बनना चाहता था कि 35 साल का हो के भी मैं एक्टिंग के लिए काम खोजूं. मुझे यह पता था.'' 
इसके बाद  'पेली चोपुलू' आई और इस फ़िल्म में वह मुख्य भूमिका में थे. फ़िल्म को न केवल दर्शकों ने सराहा बल्कि कमाई के लिहाज़ से भी यह अच्छी चली. यह दो राष्ट्रीय फ़िल्म पुरस्कार जीतने में भी सफल रही.
मुग़ल-ए-आज़म को सिर्फ़ के आसिफ़ ही बना सकते थे
माधुरी दीक्षित: 'धक-धक गर्ल' का बचपन से पचपन तक का सफ़र
इसी इंटरव्यू में अपनी फ़िल्मी यात्रा के बारे में पूछे गए एक सवाल के जवाब में यह कहा कि कभी वह यह सोचते थे कि उनके पिताजी बड़े एक्टर या प्रोड्यूसर होते. हालांकि, उनके घर में इस बात की आज़ादी थी कि वह अपने करियर चुनें और यही बात उनकी ताकत रही. 
तेलुगू फ़िल्म समीक्षक भारद्वाज कहते हैं, '' तेलुगू फ़िल्म उद्योग में एनटी रामा राव जूनियर, अल्लू अर्जून, महेश बाबू बड़े स्टार्स हैं. विजय उभरते हुए कलाकार हैं. लोग उन्हें पसंद कर रहे हैं. पेली चोपुलू एक अच्छी फ़िल्म थी. बाहुबली ने प्रभास को देश के बड़े स्टार में शामिल कर दिया था. लाइगर के साथ विजय भी देश के बड़े दर्शक वर्ग तक पहुंच रहे हैं. आगे दर्शक विजय को कितना प्यार करते हैं और विजय खुद कैसी पटकथा चुनते हैं, इस पर उनका करियर काफी निर्भर करेगा.'' 
लाइगर का फ़िल्म प्रचार सब कुछ ठीक चल रहा था लेकिन 'बायकॉट लाल सिंह चड्ढा' पर एक बयान के बाद कुछ लोग ट्विटर पर उनकी फ़िल्म का बहिष्कार करने लगे.  
इमेज स्रोत, ANI
लाइगर हिंदी-तेलुगु फ़िल्म है. इस फ़िल्म का निर्देशन पुरी जगन्नाध और प्रोड्यूस करण जौहर ने किया है. 
हाल ही में इंडिया टुडे के साथ इंटरव्यू में उन्होंने 'बायकॉट ट्रेंड' पर बात की. उनका कहना था कि जब एक फ़िल्म का बहिष्कार किया जाता है तो उससे सिर्फ़ मुख्य कलाकार प्रभावित नहीं होते बल्कि फ़िल्म से जुड़े कई लोग प्रभावित होते हैं. 
उन्होंने कहा, ''फ़िल्म सेट पर अभिनेता, अभिनेत्री और निर्देशक के अलावा और भी लोग होते हैं. एक फ़िल्म में हज़ार-हज़ार लोग काम करते हैं. अगर आमिर एक फ़िल्म बनाते हैं. उसमें सिर्फ़ वही नहीं हैं. दो-तीन हज़ार परिवार का घर उसी से चल रहा है. जब आप फ़िल्म के बहिष्कार करने का फै़सला करते हैं तो आप न सिर्फ़ आमिर खान को प्रभावित नहीं कर रहे हैं, आप हज़ारों लोगों को प्रभावित करते हैं. मुझे नहीं पता कि बायकॉट के पीछे की वजह क्या है. मुझे यह पता है कि ऐसा चल रहा है. आप इकोनॉमी को प्रभावित कर रहे हैं.'' 
हिंदी बनाम साउथ की फ़िल्मों के विवाद में 'ऑस्कर' की एंट्री 
'सम्राट पृथ्वीराज' इन तीन वजहों से बॉक्स ऑफिस पर नहीं दिखा पाई कमाल
उनके इस बयान के बाद न केवल 'बायकॉट लाइगर' ट्विटर पर ट्रेंड करने लगा बल्कि करण जौहर और अनन्या पांडे को भी लोगों ने निशाने पर लिया. 
उनसे विजयवाड़ा में फ़िल्म प्रमोशन के दौरान जब इस बारे में पूछा गया तो उनका कहना था, ''तीन साल पहले जब इस फ़िल्म की शूटिंग शुरू की तो 'बायकॉट बॉलीवुड' का ट्रेंड नहीं था. यह सब लॉकडाउन में शुरू हुआ और हम तब शूटिंग में लग गए थे. उस समय हमें लगा था कि फ़िल्म को पूरे भारत तक पहुंचाने के लिए करण जौहर से बेहतर कोई और नहीं हो सकता. ''
वहीं, 'पॉप डायरीज़' को दिए एक इंटरव्यू में जब उनसे ट्रोलिंग के बारे में पूछा गया तो उन्होंने कहा, '' तो करने दो बायकॉट, क्या करेंगे हम. हम तो पिक्चर बनाएंगे, जिन्हें पिक्चर देखनी है वो देखेंगे, जिन्हें नहीं देखनी वो टीवी पर या फोन पर देखेंगे.'' 
फ़िल्म, प्रचार और ट्रोल के बीच वह अपनी चप्पल के लिए चर्चा में हैं.  उनसे पिंकविला पर एक दर्शक ने इसके पीछे की वजह पूछी तो उनका कहना था कि यह उसी तरह है जैसे आप इडली खाना चाहते हैं. चाय पीना चाहते हैं. बस अच्छा लग रहा है इसलिए. 
गाइड ने बना दिया था गोल्डी आनंद को चोटी का निर्देशक
आमिर ख़ान ने बताया 'लाल सिंह चड्ढा' में 'फ़ॉरेस्ट गंप' के एडल्ट सीन्स का क्या हुआ
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, AKPPL_Official
आमिर ख़ान की फ़िल्म 'लाल सिंह चड्ढा' और अक्षय कुमार की फ़िल्म 'रक्षाबंधन' इसी महीने की 11 तारीख़ को रिलीज़ हुई थीं. 
बड़े स्टारकास्ट वाली इन दोनों ही फ़िल्मों से बॉक्स-ऑफ़िस को काफी उम्मीदें थीं लेकिन दोनों ही फ़िल्में कोई भी कमाल नहीं दिखा सकीं.
दोनों ही फ़िल्में पहले दिन से ही दर्शकों को आकर्षित करने में कमज़ोर साबित हुईं. जहां आमिर ख़ान की फ़िल्म 'लाल सिंह चड्ढा' को पहले दिन 11.50 करोड़ रुपये की ओपनिंग मिली, वहीं अक्षय की 'रक्षाबंधन' ने पहले दिन 8 करोड़ रुपये ही कमाए. 
लगातार चार दिन छुट्टियां होने के बावजूद दोनों फ़िल्में उस तरह से दर्शकों का प्यार नहीं बटोर पाईं, जिसकी उम्मीद थी.
इमेज स्रोत, Colour Yellow Productions
दोनों ही फ़िल्मों की कमाई का ज़िक्र करते हुए जाने-माने फ़िल्म विश्लेषक और समीक्षक गिरीश वानखेड़े कहते हैं, "फ़िल्म 'लाल सिंह चड्ढा' के 8 दिन की कुल कमाई 51.08 करोड़ है तो 'रक्षाबंधन' की 37.30 करोड़ रुपये. अक्षय साल में 2 से 3 फ़िल्में लाते हैं लेकिन उनकी पिछली दोनों फ़िल्में 'बच्चन पांडेय' और 'सम्राट पृथ्वीराज' भी नहीं चली थीं."
समाप्त
वो कहते हैं, "आमिर ख़ान की यह फ़िल्म पूरे चार साल बाद आई है, बावजूद इसके वो थिएटर में जादू नहीं बिखेर पाई."
गिरीश वानखेड़े आगे जोड़ते हुए कहते हैं, "आमिर की सुपर-फ़्लॉप फ़िल्म 'ठग्स ऑफ़ हिंदुस्तान' ने भी पहले दिन 52 करोड़ रुपये का बिज़नेस किया था लेकिन 'लाल सिंह चड्ढा' तो आठ दिन में भी यह आंकड़ा पार नहीं कर पाई है."
वो कहते हैं, "इन फ़िल्मों के नहीं चलने से दूसरे फ़िल्म-मेकर्स भी बेहद दुखी हैं. फ़िल्में हिट होती हैं तो आगे आने वाली फ़िल्मों के लिए लोगों की उम्मीदें जागती हैं. नई फ़िल्में बनती हैं. वहीं फ़िल्मों का इस तरह हाल हो तो उम्मीदें थोड़ी बहुत तो टूटेगी ही."
वानखेड़े उम्मीद जताते हुए कहते हैं, "आने वाले दिनों में 'ब्रह्मास्त्र', 'विक्रम-वेधा', 'पठान' जैसी बड़े बजट की फ़िल्में भी हैं. शायद वो इस कमी को पूरा कर पाएं."
'ब्रह्मास्त्र' में रणबीर कपूर, अमिताभ बच्चन, नागार्जुन और आलिया भट्ट हैं. वहीं 'विक्रम वेधा' में ऋतिक रोशन काम कर रहे हैं तो 'पठान' में शाहरुख ख़ान मुख्य भूमिका में हैं.
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
क्या 'लाल सिंह चड्ढा' और 'रक्षाबंधन' दोनों ही फ़िल्में फ़्लॉप हो गई हैं?
आख़िर कोई फ़िल्म फ़्लॉप कब कही जाती है? इसके लिए क्या कोई मानदंड है? क्या इसे फ़िल्म की कमाई से मापा जाता है.
फ़िल्म समीक्षक गिरीश वानखेड़े कहते हैं, "जी हां. फ़िल्म फ़्लॉप तब होती है जब वो अपनी लागत यानी कॉस्ट ऑफ़ प्रोडक्शन से कम कलेक्शन यानी कमाई करे. ऐसी सूरत में उसे फ़्लॉप कहा जाता है."
वो कहते हैं, "ओटीटी के राइट्स यानी डिजिटल राइट्स, टीवी के लिए सैटेलाइट राइट्स, ओवरसीज़, थिएटर चारों जगह से मिला कर कमाई देखी जाती है. जब चारों को मिला कर भी फ़िल्म अपनी लागत का पैसा निकाल नहीं पाए उस फ़िल्म को फ़्लॉप फ़िल्म कहते हैं."
'लाल सिंह चड्ढा' क्या फ़्लॉप मानी जाएगी? इस पर वानखेड़े कहते हैं, "फ़िल्म 'लाल सिंह चड्ढा' को बनाने में 180 करोड़ रुपये की लागत आई थी. लेकिन अब तक उसका कलेक्शन केवल 50 करोड़ हुआ है. जो ट्रेंड है उससे आने वाले दिनों में ये ज़्यादा से ज़्यादा 80 करोड़ और कमा लेगी. ऐसे में अगर फ़िल्म डिस्ट्रीब्यूटर के शेयर को हटा दें और जीएसटी को घटा दें तो फ़िल्म निर्माता के पास बमुश्किल 40 करोड़ रुपये आएंगे."
"अब अगर बॉक्स ऑफ़िस कलेक्शन ही आपके हाथ में 40 करोड़ रुपये आया तो ये बड़ा नुकसान हुआ न."
वो कहते हैं, "फ़िल्म 'रक्षाबंधन' भी क़रीब 70-80 करोड़ की बनी है लेकिन कमाई बहुत कम हुई है. इनके भी डिस्ट्रीब्यूटर का शेयर और जीएसटी हटाने के बाद बहुत कम ही कलेक्शन हाथ में आएगा." 
"तो अब तक की इनकी कमाई को देखते हुए दोनों फ़िल्में फ़्लॉप ही हैं."
क्यों हो रहा है आमिर ख़ान की फ़िल्म का बॉयकॉट
आमिर ख़ान की फ़िल्म 'लाल सिंह चड्ढा' अपने रिलीज़ के पहले से ही विवादों से घिरी हुई थी. सोशल मीडिया पर एक वर्ग आमिर ख़ान की इस फ़िल्म के लिए #BoycottLaalSinghChaddha हैशटैग चला रहा था. कुछ लोग आमिर ख़ान के कुछ पुराने 'विवादित' बयानों को दोबारा से शेयर कर रहे थे.
दरअसल, आमिर ख़ान ने एकबार बयान दिया था कि उनकी पत्नी को भारत में बढ़ती असहिष्णुता के चलते अपने ही देश में रहने से डर लगता है.
इसी मुद्दे पर आमिर ख़ान को लोग सोशल मीडिया पर देशद्रोही कह कर ट्रोल कर रहे थे और उनकी फ़िल्म का बहिष्कार करने की अपील कर रहे थे.
इसके अलावा कुछ लोग आमिर ख़ान पर यह आरोप भी लगा रहे हैं कि वे 'हिंदू विरोधी' हैं.
क्या किसी फ़िल्म के लिए बायकॉट-ट्रेंड करने से फ़िल्म पर असर पड़ता है?
इस पर फ़िल्म समीक्षक और वरिष्ठ पत्रकार रामचंद्रन श्रीनिवासन कहते हैं, "ये जो बायकॉट ट्रेंड है उसे लोग पहले संजीदगी से नहीं लेते थे. कभी पॉलिटिकल पार्टी या किसी के कहने पर या किसी के बहकावे में आकर अलग-अलग फ़िल्मों का बायकॉट या बहिष्कार करने की अपील पहले भी होती रही है. चाहे, फ़िल्म पद्मावत हो या दीपिका पादुकोण की ही 'छपाक' हो..."
श्रीनिवासन कहते हैं, "बात अगर 'छपाक' की करें तो जिस कारण से उसका बॉयकॉट किया गया था उस वजह से वो हिट नहीं हो पाई और उसका कारोबार भी उतना अच्छा नहीं रहा. उसी तर्ज पर जब 'लाल सिंह चड्ढा' के लिए बायकॉट और बहिष्कार के कॉल आ रहे थे तो लोगों को लगा कि ये महज़ एक हल्ला भर है. इसलिए शुरू शुरू में इसको गंभीरता से नहीं लिया गया. लेकिन सच ये है कि अगर फ़िल्म की क्वालिटी थोड़ी भी ख़राब हो और बायकॉट का ट्रेंड शुरू हो जाए तो उसका असर ज़रूर पड़ता है."
वे कहते हैं, "लोगों के मन में ये डर भी होता है कि अगर वो थियेटर में गए और किसी ने हल्ला कर दिया... किसी ने दंगा कर दिया... तो ऐसी स्थिति में वो क्या करेंगे. तो जो एक माहौल बना है देश में उस डर से भी कई लोग इस फ़िल्म को देखने नहीं गए."
इसके साथ ही श्रीनिवासन ये भी कहते हैं कि फ़िल्म मल्टीप्लेक्स-ऑडियंस के लिए बनी थी.
वे कहते हैं, "कुछ लोगों को ये फ़िल्म पसंद नहीं आई. ये फ़िल्म मास के लिए नहीं बनी है. 'लाल सिंह चड्ढा' मल्टीप्लेक्स ऑडियंस के लिए बनी है. वह भी बड़े मल्टीप्लेक्सेस और नेशनल चेन्स के लिए जहां इस फ़िल्म का तक़रीबन 60 फ़ीसद बिजनेस हुआ है."
आमिर, शाहरुख़ और सैफ़ की फ़िल्मों के ख़िलाफ़ प्रदर्शन होते रहे हैं.
इस पर रामचंद्रन श्रीनिवासन कहते हैं, "सिर्फ़ आमिर ही नहीं बल्कि शाहरुख़ ख़ान, सैफ़ अली ख़ान की फ़िल्मों के ख़िलाफ़ प्रदर्शन होते रहे हैं. ये जो फ़िल्में या वेब सिरीज़ कर रहे हैं इसके ख़िलाफ़ प्रदर्शन हो रहे हैं. ये अब सोशल मीडिया और देश का मूड है."
ये भी पढ़ें-मल्लिका को अब फ़िल्में क्यों नहीं मिलतीं, उनका जवाब दिलचस्प है
मल्लिका शेरावत: 'समझौते के लिए तैयार नहीं हुई इसलिए गंवानी पड़ी कई फिल्में'
रामचंद्रन श्रीनिवासन कहते हैं, "एक तरफ़ 'लाल सिंह चड्ढा' और 'रक्षाबंधन' का इनसे जुड़े कलाकारों के बयानों की वजह से बहिष्कार हो रहा है. लोगों के ज़ेहन में काफ़ी आक्रोश है. जहां पर इनको लगता है कि किसी फ़िल्म से जुड़े लोग ऐसे कार्य कर रहे हैं जो देशहित में नहीं है तो वे बहिष्कार करने लगते हैं. देश का माहौल भी देखें तो उसी तरह सोच बदली है जिसका थोड़ा बहुत असर तो पड़ेगा ही."
इसके साथ ही श्रीनिवासन ये भी कहते हैं, "आपको एक बात का ध्यान तो रखना ही पड़ेगा कि बायकॉट के साथ-साथ लोगों के पास पैसे भी नहीं है. लोग पहले जितना खर्चा करते थे सिनेमाघरों में, होटल्स में, वह अब नहीं कर रहे हैं. होटल्स ,रेस्टोरेंट्स का बिजनेस कम हुआ है. लेकिन इसका मतलब मैं ये नहीं कह रहा कि बायकॉट से फ़र्क नहीं पड़ा. फ़र्क पड़ता है. लेकिन साथ ही देश की आर्थिक स्थिति का भी बॉक्स ऑफिस कलेक्शन पर बड़ा इम्पैक्ट होता है."
राजकुमार राव किस बात के लिए शाहरुख़ ख़ान को देते हैं क्रेडिट?
सोशल मीडिया पर कुछ लोगों का कहना है कि जहाँ दक्षिण की मेनस्ट्रीम सिनेमा में जाति भेदभाव को ठीक से दर्शाया जाता रहा है वहीं बॉलीवुड फ़िल्में इससे बहुत दूर है. यहाँ तक की दक्षिण की फ़िल्मों के कलाकार अपनी कहानी में दलित जाति का किरदार निभाते हुए उनसे जुड़ी समस्याओं को दिखाने में कामयाब रहे हैं. 
क्या बॉलीवुड सिनेमा और उससे जुड़े कलाकार भी ऐसा करने में कामयाब रहे हैं? इस पर फ़िल्म समीक्षक और वरिष्ठ पत्रकार रामचंद्रन श्रीनिवासन कहते हैं, "यहाँ इस तरह की कोशिश बहुत कम होती है. प्रकाश झा ने एक कोशिश अपनी फ़िल्म 'आरक्षण' में की थी. लेकिन उस फ़िल्म ने 50 करोड़ का ही बिज़नेस किया था जोकि बहुत कम था. एक फ़िल्म आई थी शेखर कपूर की 'बैंडिट क्वीन'. अनिल कपूर की 'चमेली की शादी' ये भी जाति भेदभाव पर थी.'
"यहां सत्यजीत रे की फ़िल्में, श्याम बेनेगल की अंकुर, एक फ़िल्म आई थी सुजाता. इन फ़िल्मों को छोड़कर आप देखेंगे तो हिंदी सिनेमा ने इस विषय को कभी छुआ ही नहीं."
वे कहते हैं, "प्रकाश झा की 'आरक्षण' को सिर्फ़ मेनस्ट्रीम सिनेमा में गिना जाता है बाकी जितनी भी फ़िल्में आईं उनकी पैरलेल सिनेमा या आर्ट सिनेमा में गिनती होती है."
"अभिनेता विक्की कौशल अपनी पहली फ़िल्म 'मसान' से ही चमके लेकिन उसे भी पैरलेल सिनेमा ही कहा जाएगा. इसके निर्देशक नीरज घायवान अपनी सभी फ़िल्मों में दलित प्रोटैगनिस्ट रखते हैं क्योंकि वे इस विषय में यकीन रखते हैं. इस तरह की फ़िल्म बनाने के लिए दो चीज़ें ज़रूरी हैं. एक- फ़िल्म मेकर का विश्वास और दूसरा- वाणिज्यिक व्यापार."
दक्षिण भारत में दलित विषय पर फ़िल्म बनाने से वो कतराते नहीं हैं. फ़िल्म कर्णन ,धनुष की असुरन, सरपट्टा परमबारै, मदाथी: ऐन अनफेयर टेल, पेरियेरम पेरुमल, जय भीम, इरन्डम उलागापोरिन कादिसी गुंडु, सानी काईधम आदि सभी सभी दलितों के दर्द को दिखाती हैं.
रामचंद्रन श्रीनिवासन कहते हैं, "वहां की फ़िल्मों में कॉमन मैन की कहानी होती है उनकी तक़लीफ़ों को दर्शाया जाता है. हिंदी सिनेमा में जिस दिन मल्टीप्लेक्स का जन्म हुआ तब से वहां देखने वालों के अनुसार, फ़िल्में बनाई जाने लगीं. सिंगल स्क्रीन ऑडियंस को छोड़ दिया गया."
इमेज स्रोत, AKPPL_Official
वे कहते हैं, "आपने उनकी कहानी दिखानी बंद कर दी तो उन्होंने आपका सिनेमा देखना छोड़ दिया. कुछ सालों के दौरान फिर छोटे शहरों की कहानी शुरू की तो वो फ़िल्में चलीं. लोगों ने देखा भी क्योंकि आप उनके लिए फ़िल्में बना रहे थे. लेकिन आपने फिर करवट बदल ली और बड़ी बड़ी फ़िल्में बना रहे हैं. जिसमें कहानी नहीं है सिर्फ़ वीएफएक्स है. ऐसी फ़िल्में कॉमन मैन क्यों देखेगा जिसमें उसकी ज़िन्दगी का कोई कनेक्शन ही नहीं है."
"कोरोना के बाद से जिनके पास नौकरी नहीं है, कुछ भी अच्छा नहीं चल रहा है ऐसे में वो लोग ट्विटर पर अपनी भड़ास निकालते हैं. लोगों को बस एक मौका चाहिए आपकी फ़िल्म की ग़लती निकालने का. आमिर के बाद अब रणबीर के पीछे पड़ गए हैं. उनकी फ़िल्म 'ब्रह्मास्त्र' के एक गाने में वो मंदिर में जूते नहीं निकाले तो इसे लेकर कुछ लोग बॉयकॉट कर रहे हैं."
जाति की बात फ़िल्म मेकर अपनी फ़िल्मों में नहीं करते क्योंकि उन्हें डर होता है कि कास्ट की बात करेंगे और उससे कोई कास्ट आहत हो गई तो, वो फ़िल्म नहीं देखेंगे. इसके पीछे वजह बॉक्स ऑफिस है. 
"आप मराठी फ़िल्म सैराट की बात ही ले लें. इस मराठी फ़िल्म में कास्ट के मुद्दे को बहुत अच्छी तरह से दिखाया गया है लेकिन जब बॉलीवुड में इसका रीमेक किया गया तो वहां इसमें बदलाव करते हुए कास्ट की बात ही नहीं की गई. हालांकि, फ़िल्म मेकर्स इस तरह के विषयों को ओटीटी पर दिखाने को तैयार हो गए हैं. वो अब ग़रीबी, जातिवाद सब दिखाएंगे लेकिन ओटीटी पर और अमीर मेनस्ट्रीम मूवी को थियेटर में आकर ही देखना चाहते हैं."
ट्रेड एनालिस्ट अमोद मेहरा का कहना है कि ओटीटी के आ जाने से काफ़ी कुछ बदल गया है. ओटीटी कम पैसों में पूरे परिवार का इंटरटेनमेंट कर रहा है. आपको यहां फ़िल्में ही नहीं बल्कि आपके हिसाब से पसंद वाले वेब शो भी देखने को मिल जाते हैं.
वे कहते हैं, "पहले लोगों के पास सिर्फ़ टेलीविज़न और थिएटर ही थे. अब फ़िल्में देखने के लिए ओटीटी भी है. हाल ही में रिलीज़ फ़िल्में भी ओटीटी पर जल्द ही आ रही हैं. इसके कारण लोग ये सोचते हैं कि जब कुछ दिन में ये फ़िल्में ख़ुद ओटीटी पर आ जाएंगी तो थिएटर जाने की क्या ज़रूरत है."
उनका कहना है, "ये हाल सिर्फ़ हिंदी फ़िल्मों का ही नहीं है. दूसरी भाषाओं का भी कुछ ऐसा ही हाल है. हम आजकल बोलते हैं कि साउथ का सिनेमा बहुत अच्छा कर रहा है बल्कि ऐसा बिलकुल भी नहीं हैं."
दक्षिण में अगर छह महीनों में 40 फ़िल्में रिलीज़ होती हैं तो चर्चा सिर्फ़ तीन की ही होती है. ये भी सोचने वाली बात है.
अमोद मेहरा कहते हैं, "फ़िल्म 'पुष्पा', 'आरआरआर', 'केजीएफ़' का क्रेज़ पहले से ही था. 'केजीफ़-2' चली भी. हम दक्षिण की उन्हीं फ़िल्मों की बात करते हैं जो चलती हैं. जो नहीं चलती हैं उसकी कोई बात नहीं करता."
दोबारा फ़िल्म रिव्यू: तापसी पन्नू की फ़िल्म को कितने स्टार मिले?
हाल ही में एक मीडिया इवेंट के दौरान जाने माने निर्माता निर्देशक अनुराग कश्यप ने बड़ी बॉलीवुड फ़िल्मों के न चलने की वजह बताते हुए कहा था कि हमारी बॉलीवुड फ़िल्में ज़मीन जुडी हुई नहीं होती.
उन्होंने कहा था, "आप जब तमिल फ़िल्में देखते हैं या फिर तेलुगु, मलयालम तो इनकी फ़िल्में वहां के कल्चर से जुड़ी होती हैं. हमारे यहाँ जो हिंदी बोल नहीं पाते, अंग्रेज़ी बोलते हैं, वो हिंदी सिनेमा बनाते हैं. हमारे यहाँ जो सिनेमा अपने कल्चर से जुड़ा है वो ज़रूर चलती हैं."
जब लोगों ने जगजीत सिंह से गाना सुनने से किया था मना - Vivechana
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, NN Sippi
अमिताभ बच्चन और राजेश खन्ना
1 जनवरी, 1971 के शुक्रवार के दिन मुंबई (तब बंबई) के एक कॉलेज में बहुत कम छात्र पहुँचे थे. स्टाफ़ रूम में मौजूद अध्यापकों की समझ में नहीं आया कि माजरा क्या है. इस दिन न तो कोई राष्ट्रीय छुट्टी थी और न ही कोई त्योहार. सारे छात्र आख़िर थे कहाँ?
कमरे में चाय लेकर दाख़िल हुए एक कैन्टीन ब्वॉय ने सारा राज़ उगला था. उस दिन राजेश खन्ना की फ़िल्म 'आनंद' रिलीज़ हुई थी और सभी छात्र वो फ़िल्म देखने गए थे.
ये सिर्फ़ एक कॉलेज की कहानी नहीं थी. उस दिन बंबई के कई कालेजों के छात्रों ख़ासकर लड़कियों ने अपने क्लास बंक कर अपने पसंदीदा स्टार की फ़िल्म 'आनंद' देखी थी.
उनके साथ कुर्ता और आँखों में धूप का चश्मा लगाए लड़के भी इस उम्मीद में फ़िल्म देखने पहुंचे थे कि शायद राजेश खन्ना की दीवानी लड़कियों में किसी एक की नज़र उन पर भी पड़ जाए.
फ़िल्म के निर्देशक ऋषिकेश मुखर्जी ने कहानी में हँसी और आँसुओं के इमोशंस को इस अंदाज़ में बुना था कि फ़िल्म देख कर हॉल से बाहर निकलने वाले हर शख़्स की आँखें भीगी हुई थीं. 
समाप्त
यासिर उस्मान राजेश खन्ना की जीवनी 'राजेश खन्ना - द अनटोल्ड स्टोरी ऑफ़ इंडियाज़ फ़र्स्ट सुपरस्टार' में लिखते हैं, 'राजेश खन्ना ने आनंद सहगल के चरित्र में जान फूँक दी थी. दर्शक उस चरित्र से पूरी तरह प्रभावित होकर फ़िल्म का डायलॉग बोलते हुए हॉल से बाहर निकले थे, 'ज़िंदगी बड़ी होनी चाहिए बाबू मोशाय, लंबी नहीं.''
इमेज स्रोत, Harper Collins
आनंद के निर्माता थे एन एन सिप्पी. आनंद की कहानी एक ज़िंदादिल इंसान के इर्दगिर्द घूमती है जिसे कैंसर की बीमारी है. वो अपना इलाज कराने दिल्ली से बंबई आता है जहाँ उसकी मुलाक़ात डॉक्टर कुलकर्णी (रमेश देव) से होती है. आखिरी चरण में कैंसर होने के बावजूद आनंद मौत का ज़िक्र आने पर भी हमेशा हँसता रहता है और उसका मज़ाक उड़ाता है. लाचार होकर बिस्तर पर लेटने के बजाए आनंद दूसरों की ज़िंदगी को बेहतर बनाने और उन्हें ख़ुशियाँ देने के प्रयास में लगा रहता है. 
भावनाओं का जो चित्रण राजेश खन्ना ने 'ख़ामोशी' और 'सफ़र' फ़िल्मों में खींचा था वो अपने चरम पर 'आनंद' में पहुंचा था. 
फ़िल्म की एक अभिनेत्री सीमा देव ने फिल्म के एक दृश्य को याद करते हुए बताया था, "फ़िल्म में मेरी शादी की सालगिरह का एक दृश्य था. राजेश खन्ना मुझे आशीर्वाद देने आते हैं और कहते हैं, 'मैं तुझे क्या आशीर्वाद दूँ बहन. ये भी तो नहीं कह सकता कि मेरी उमर तुझे लग जाए.' राजेश खन्ना ने ये शॉट इतने अच्छे ढंग से दिया था कि शॉट ख़त्म होते ही मैं बाहर जाकर रोने लगी थी."
इमेज स्रोत, NN Sippi
ऋषिकेश मुखर्जी ने आनंद का ऐसा चरित्र गढ़ा कि वो हिंदी सिनेमा प्रेमियों के दिल में हमेशा के लिए अंकित हो गया. ये फ़िल्म उन्होंने बंबई शहर को समर्पित की. 
हालांकि, ये फ़िल्म उन्होंने राज कपूर के सम्मान में बनाई थी. उनसे ऋषिकेश मुखर्जी की गहरी दोस्ती थी. कोई ऐसा दिन नहीं जाता था जब वो एक दूसरे से न मिलते हों. उन्होंने सिर्फ़ एक ही फ़िल्म 'नौकरी' में साथ काम किया जो बहुत अधिक चली नहीं.
गौतम चिंतामणि अपनी किताब 'राजेश खन्ना - डार्क स्टार' में लिखते हैं, "राजकपूर और ऋषिकेश मुखर्जी में बहुत पुरानी दोस्ती थी. 'एक बीमार शख़्स जो पूरी तरह अपनी ज़िंदगी जीता है' का विचार ऋषिकेश के मन में तब आया जब राज कपूर गंभीर रूप से बीमार पड़ गए. उस समय ऋषिकेश का मानना था कि शायद राज कपूर जीवित नहीं बचेंगे लेकिन आनंद के चरित्र के ठीक उलट वो मौत के ख़िलाफ़ लड़ाई जीतने में सफल रहे थे.'
इमेज स्रोत, Harper Collins
कहानी लिख लेने के बाद भी ऋषिकेश मुखर्जी लंबे समय तक उस पर फ़िल्म नहीं बना पाए. वजह थी कहानी में रोमांस नहीं था, इसलिए वितरक इस फ़िल्म के प्रति बहुत उत्साहित नहीं थे. 
पहले तय हुआ कि आनंद की भूमिका किशोर कुमार करेंगे. मगर बात बनी नहीं. अफ़वाह थी कि किशोर कुमार से उनकी कुछ ग़लतफ़हमी हो गई थी. इसके बाद शशि कपूर को इस रोल के लिए सोचा गया लेकिन उनके पास तारीख़ें नहीं थीं. 
ऋषिकेश मुखर्जी ने एक इंटरव्यू में बताया था, "मैं चुपचाप बैठा था. एक दिन राजेश खन्ना आ गए. आकर बोले, 'ऋषि दा सुना है, आप एक ज़ोरदार कहानी पर फ़िल्म बना रहे हैं. मैं ज़रा सुनना चाहता हूँ.' मैंने राजेश से कहा, 'कहानी तो मैं किसी को सुनाता नहीं. मगर तुम्हें एक शर्त पर सुना सकता हूँ. तुम्हें एक साथ अपनी तारीख़ें देनी पड़ेंगीं. राजेश ने कहा कहानी पसंद आएगी तो कोई भी शर्त मान लूँगा.' मैंने राजेश को कहानी सुना दी. वो तुरंत तैयार हो गया."  
इमेज स्रोत, HARPER COLLINS
राजेश खन्ना ने इस फ़िल्म में अपनी फ़ीस के तौर पर बंबई क्षेत्र में 'आनंद' के डिस्ट्रीब्यूशन राइट्स ले लिए. नतीजा ये हुआ कि उन्हें इससे अपनी फ़ीस से कहीं ज़्यादा पैसे मिले. 
पिछले दिनों एक इंटरव्यू में धर्मेंद्र ने कहा कि वो ऋषिकेश मुखर्जी से बहुत नाराज़ हो गए जब उन्हें ये पता चला कि ये रोल उन्हें न देकर राजेश खन्ना को दे दिया गया. 
उन्होंने शराब पी और पूरी रात ऋषिकेश को फ़ोन कर कर के सोने नहीं दिया. बाद में ऋषिकेश मुखर्जी ने इसकी भरपाई 'गुड्डी' और 'चुपके चुपके' में धर्मेंद्र को रोल देकर की.
इमेज स्रोत, Harper Collins
अब डॉक्टर पात्र के लिए एक उपयुक्त कलाकार की तलाश थी. ख़्वाजा अहमद अब्बास साहब मुखर्जी के घर इस किरदार को निभाने वाले अभिनेता को उपहार में दे गए.
अमिताभ बच्चन की जीवनी लिखने वाले सौम्य बंद्योपाध्याय ने एक बार ऋषिकेश मुखर्जी से पूछा था, "क्या पहली बार देखते ही अमिताभ बच्चन को उस रोल के लिए आपने पसंद कर लिया था?" 
ऋषिकेश मुखर्जी का जवाब था, "ऐसी बात नहीं थी. पर लगा कि वो इस रोल के लिए उपयुक्त रहेगा. मैंने मुँह से कुछ नहीं कहा. उससे बाद में आने के लिए कहा. मैंने 'सात हिंदुस्तानी' भी देखी. लेकिन ऐसा कुछ ख़ास लगा नहीं. मगर मिलते जुलते धीरे धीरे वो मुझे अच्छा लगने लगा. मुझे इसका अहसास होने लगा कि जैसे बाबू मोशाय के अंतर्मुखी चरित्र के लिए ही वो पैदा हुआ है." 
इमेज स्रोत, HARPER COLLINS
दिलचस्प बात ये थी कि बाबू मोशाय शब्द वास्तविक ज़िंदगी से लिया गया था. राज कपूर अपने दोस्त ऋषिकेश मुखर्जी को अक्सर इसी नाम से पुकारते थे. 
आनंद के दिनों से ही ऋषिकेश अमिताभ बच्चन को 'महाराज' कहने लगे थे. कवि हरिवंशराय बच्चन के बेटे अमिताभ का शुरुआती नाम अमिताभ श्रीवास्तव था. 
जब उन्होंने कलकत्ता में अपनी नौकरी छोड़ी थी तो उन्होंने अपने पिता का सरनेम बच्चन अपने नाम के आगे लगा दिया था. 
शुरू शुरू में उन्होंने मृणाल सेन की फ़िल्म 'भुवन शोम' में नैरेशन का काम किया था. 
इसके बाद ख़्वाजा अहमद अब्बास ने उन्हें अपनी फ़िल्म 'सात हिंदुस्तानी' में एक रोल दिया था. इस फ़िल्म से उन्हें नई प्रतिभा का राष्ट्रीय पुरस्कार तो मिला लेकिन फ़िल्म को दर्शकों ने पसंद नहीं किया.
इमेज स्रोत, Harper Collins
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
ये वो ज़माना था जब राजेश खन्ना अपने साथ पर्दे पर आए हर शख़्स पर छा गए थे, लेकिन दो फ़िल्म पुराने अमिताभ बच्चन ने भी सबका ध्यान अपनी तरफ़ खींचा था. उन्होंने भास्कर बनर्जी का रोल किया था जिसे बीमार आनंद प्यार से 'बाबू मोशाय' कहते थे. 'आनंद' का क्लाइमेक्स राजेश खन्ना के जीवन का सबसे बड़ा क्षण था. आनंद अपने जीवन की अंतिम घड़ियाँ गिन रहा है. 
डाक्टर बनर्जी कुछ होम्योपैथिक दवाएं ख़रीदने बाहर आता है. जब वो दवा लेकर लौटता है तो आनंद इस दुनिया से जा चुका होता है. वो मृत शरीर पर चिल्लाता है, "बातें करो मुझसे." 
तभी टेप रिकॉर्डर पर आनंद की आवाज़ गूँजती है, "बाबू मोशाय, ज़िंदगी और मौत तो ईश्वर के हाथों में है. हम लोग तो उसके हाथ की कठपुतलियाँ हैं." जैसे ही ये सीन ख़त्म होता है पर्दे पर मोशाय और हॉल में दर्शकों की आँखें भर आती हैं. 
अमिताभ बच्चन अपनी बैरीटोन आवाज़ में कहते हैं, 'आनंद मरा नहीं... आनंद मरते नहीं.' 
इस फ़िल्म के यादगार डायलॉग गुलज़ार ने लिखे थे. इस सीन की शूटिंग को याद करते हुए अमिताभ बच्चन ने कहा था, "मेरी समझ में नहीं आ रहा था कि मैं आख़िरी सीन किस तरह करूँ? मैंने महमूद भाई की मदद माँगी जिनके घर में मैं उन दिनों रह रहा था. मुझे अभी तक याद है, उन्होंने कहा था, 'बस ये समझो कि राजेश खन्ना वास्तव में मर गया है.''
इमेज स्रोत, FILM HERITAGE FOUNDATION
अमिताभ बच्चन की 1971 में रिलीज़ हुई फ़िल्म 'आनंद' का एक दृश्य, 'फ़िल्म हेरीटेज फ़ाउंडेशन' ने 'आनंद' की प्रिंट को भी संरक्षित किया है
सौम्य बंधोपाध्याय अमिताभ बच्चन की जीवनी में लिखते हैं, 'राजेश खन्ना की मृत्यु का शॉट जिस दिन लिया जाना था, उसके कुछ दिन पहले ही अमिताभ ऋषिकेश से अपने संवादों के लिए ज़िद करने लगे. ऋषिकेश उन्हें समझाते, 'तुम इतना घबरा क्यों रहे हो? तुम आ जाना. सब ठीक हो जाएगा.' मगर अमित फिर भी ज़िद पर अड़े रहे. 
आख़िरकार, ऋषि दा को कहना पड़ा, 'दरअसल होता क्या है, कलाकार ज़्यादा तैयार होकर आता है तो निर्देशक को असुविधा होती है. तुम अगर कोई ग़लती करोगे तो उसे ठीक करने में ज़्यादा दिक्कत आएगी. बहरहाल सीन से पहले अमिताभ ने रिहर्सल किया. ऋषि दा को वो पसंद नहीं आया.
उन्होंने अमिताभ से कहा, "मुझे ऐसा नहीं चाहिए. मृत राजेश से लिपट कर रोने से बात नहीं बनेगी. तुम नाराज़ हो जाओ. तुम गुस्से में जो कहना चाहते हो, कहो कि इतने दिनों बकबक करके तुमने मेरा दिमाग चाटा है.' निर्देशक के कहने पर अमिताभ ने उस दृश्य में गुस्से का ही अभिनय किया था."
इमेज स्रोत, TWITTER/@INDIANHISTORYPICS
राजेश खन्ना और अमिताभ बच्चन के साथ ऋषिकेश मुखर्जी
जब 'आनंद' रिलीज़ हुई तो राजेश खन्ना इस फ़िल्म के बारे में बहुत उत्साहित थे. वो पूरी मीडिया को ये फ़िल्म दिखाना चाहते थे. इसके लिए विक्टोरिया टर्मिनस के पास 'एक्सलसियर' थियेटर में फ़िल्म का एक ख़ास शो रखा गया. 
जैसे ही फ़िल्म समाप्त हुई मशहूर पत्रकार देवयानी चौबल ने सुधीर गाडगिल के पास आकर उनसे खाना छोड़कर बाहर खड़ी कार के पास आने के लिए कहा. जब सुधीर नीचे पहुंचे तो उन्होंने देखा कि वहाँ राजेश खन्ना की कार खड़ी हुई थी. थोड़ी देर बाद देवयानी राजेश खन्ना के साथ वहाँ आईं. 
इमेज स्रोत, Pradeep Chandra
देबयानी चौबल
यासिर उस्मान लिखते हैं, "कार के अंदर बैठते ही राजेश खन्ना ने देवयानी से पूछा, क्या तुम्हें फ़िल्म अच्छी लगी? देवयानी ने कुछ क्षण उनकी तरफ़ देख कर कहा, 'उस लंबू के साथ कभी दोबारा काम मत करना. वो तेरी छुट्टी कर देगा.' साफ़ था लंबू से उनकी मुराद अमिताभ बच्चन थी. राजेश खन्ना ये सुन थोड़े आश्चर्यचकित हुए. फिर उन्होंने देवयानी से पूछा, क्या हुआ, उस लंबू में ऐसा क्या है? इस पर देवयानी बोलीं, 'तुमने उसकी आँखें देखीं? तुमने उसकी आवाज़ सुनी? मैं तुमसे कह रही हूँ तुम उसके साथ कभी काम मत करना.' 
राजेश ने ठहाका लगाया और ज़ाहिर है उन्होंने देवयानी की बात को गंभीरता ने नहीं लिया.' वैसे भी आनंद से पहले राजेश की नज़र में अमिताभ बच्चन का महत्व इतना नगण्य था कि उन्होंने निर्देशक मुखर्जी से उसका नाम पूछने की ज़हमत भी गवारा नहीं की."
इमेज स्रोत, Penguin
आनंद फ़िल्म का हर गाना क्लासिक माना जाता है. सबसे ज़रूरी बात ये थी कि इस फ़िल्म को कोई गाना किशोर कुमार ने नहीं गाया था. 
उस समय तक राजेश खन्ना के लगभग सभी गाने किशोर कुमार गाने लगे थे. संगीतकार सलिल चौधरी की राय थी कि आनंद के चरित्र को देखते हुए मुकेश की आवाज़ उनपर ज़्यादा फबेगी. 
उनका विश्वास सही साबित हुआ और मुकेश ने 'मैंने तेरे लिए ही सात रंग के सपने चुने' और 'कहीं दूर जब दिन ढल जाए' गाकर इन गानों में जान फूंक दी.
गायक मुकेश
मन्ना डे ने एक एक गीत 'ज़िदगी कैसी है पहेली' गाकर लोगों का दिल जीत लिया. उस साल फ़िल्मफ़ेयर के अधिकतर पुरस्कार 'आनंद' को मिले. 
राजेश खन्ना को सर्वश्रेष्ठ अभिनेता और अमिताभ बच्चन को सर्वश्रेष्ठ सहअभिनेता का पुरस्कार मिला. इसके अलावा सर्वश्रेष्ठ फ़िल्म का पुरस्कार भी 'आनंद' के ही हिस्से आया.
सर्वश्रेष्ठ कहानी और संपादन का पुरस्कार ऋषिकेश मुखर्जी को मिला. उस साल 'आनंद' को सर्वश्रेष्ठ हिंदी फ़िल्म का राष्ट्रीय पुरस्कार भी मिला.
इमेज स्रोत, Harper Collins
ऋषिकेश मुखर्जी
'मिडिल सिनेमा' की नुमाइंदगी
'आनंद' फ़िल्म सिर्फ़ एक महीने के अंदर शूट की गई थी, वो भी बहुत कम बजट में. लेकिन ये फ़िल्म इसमें काम करने वाले हर शख़्स के लिए मील का पत्थर साबित हुई. 
वो साल की तीसरी सबसे अधिक पैसा कमाने वाली फ़िल्म साबित हुई. 
इमेज स्रोत, Harper Collins
सत्तर के दशक में हिंदी सिनेमा में एक आंदोलन चला था जिसे 'मिडिल सिनेमा' का नाम दिया गया था. ये सिनेमा मुख्य धारा सिनेमा और समानांतर सिनेमा के बीच का सिनेमा था. 
ऋषिकेश मुखर्जी इस शैली के सबसे बड़े पैरोकार थे जो अपनी फ़िल्मों में मनोरंजन के साथ साथ उस समय के सामाजिक मुद्दों को उठाया करते थे. 
आनंद इस तरह की फ़िल्मों की नुमाइंदगी करने वाली फ़िल्म थी.आनंद की कहानी को सबसे बड़ा उस फ़िल्म के एक डायलॉग के ज़रिए दिया जा सकता है - दुख अपने लिए रख, सुख सबके लिए.
ये भी पढ़ें - 
किस गाने के बाद रफ़ी की आवाज़ टूट चुकी थी?
जब बेगम अख्तर ने कहा, 'बिस्मिल्लाह करो अमजद'
जब अमिताभ ने कहा 'तुम पागल हो गए हो'
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
सिनेमा जगत में पिछले कई महीनों से दक्षिण भारतीय सिनेमा बनाम बॉलीवुड का मुद्दा हावी है. इस बहस में फ़िल्मों की कमाई, कहानी, एक्शन से लेकर 'पैन इंडिया' जैसे जुमलों का इस्तेमाल हुआ. 
सोशल मीडिया पर लोग इस पर बहस करते नज़र आते हैं कि दक्षिण की फ़िल्में देश भर में अच्छी कमाई कर रही हैं जबकि बॉलीवुड की फ़िल्में बॉक्स ऑफ़िस पर औंधे मुंह गिर रही हैं. 
अब इस बहस में फ़िल्म निर्माता अनुराग कश्यप के 'लोगों के पास पैसे नहीं हैं' वाले बयान और 'ऑस्कर' वाले बयान ने चर्चा को एक अलग दिशा दे दी है. 
उन्होंने 'बॉलीवुड नाउ' को दिए एक इंटरव्यू में  कहा, "आपको क्या मालूम है कि साउथ की कितनी फ़िल्में नहीं चल रही हैं. सबसे बड़ी समस्या यह है कि लोगों के पास पैसे नहीं हैं ख़र्च करने के  लिए.''
वहीं, गलाटा प्लस को दिए एक इंटरव्यू में उन्होंने ऑस्कर पर भी बात की. उन्होंने इस इंटरव्यू में 'द कश्मीर फ़ाइल्स' के बारे में जो कहा उस पर फ़िल्म निर्माता विवेक अग्निहोत्री की प्रतिक्रिया भी आई है. 
समाप्त
उनका कहना है कि बॉलीवुड में 'जेनोसाइड डिनायर लॉबी' ने 'दोबारा' निर्माता के नेतृत्व में 'द कश्मीर फ़ाइल्स' ऑस्कर में न जाए इसके लिए अभियान चलाना शुरू कर दिया. 'दोबारा' के निर्देशक अनुराग कश्यप हैं. 
अनुराग कश्यप ने गलाटा प्लस को दिए इंटरव्यू में ऑस्कर में फ़िल्म भेजे जाने के बारे में कहा, ''पश्चिम में लोग आरआरआर को अलग तरह से देखते हैं और उन्हें यह फ़िल्म काफी पसंद आई. अगर आरआरआर को चुना जाता है तो 99 प्रतिशत इस बात की संभावना है कि इसका चयन अकेडमी अवॉर्ड के लिए हो." 
उन्होंने कहा, ''आरआरआर ने हॉलीवुड की दुनिया में ऐसा प्रभाव पैदा किया है कि अगर हम आरआरआर का चयन करते हैं तो भारत को अंतिम पांच फ़िल्मों में नामांकन में जगह मिल सकती है. हालांकि, मुझे नहीं पता कि किसका चयन होगा, कहीं 'कश्मीर फ़ाइल्स' को न चुन लें.'' 
इमेज स्रोत, Getty Images
अनुराग कश्यप ने 'आरआरआर' की तारीफ़ करते हुए कहा कि पश्चिम में लोगों को यह फ़िल्म 'मार्वल की फ़िल्म से भी ज़्यादा अच्छी लगी' है. अनुराग कश्यप ने कहा कि लोगों को न केवल फ़िल्म के एक्शन दृश्य ही अच्छे लगे हैं बल्कि वो डांस को भी पसंद कर रहे हैं. 
विवेक अग्निहोत्री की फ़िल्म 'द कश्मीर फ़ाइल्स' काफ़ी चर्चा में रही. कमाई के लिहाज से भी यह फ़िल्म सफल साबित हुई. इस फ़िल्म में कश्मीरी पंडितों के कश्मीर घाटी से भागने की कहानी और उनके दर्द को दिखाया गया है.
हालांकि इस फ़िल्म की कहानी को लेकर काफ़ी विवाद भी रहा. नेताओं से लेकर आम लोग तक इसकी कहानी की सच्चाई पर बंटे हुए दिखे थे. वहीं, विवेक अग्निहोत्री इस फ़िल्म की सफलता के बाद 'दिल्ली फ़ाइल्स' बनाने की घोषणा भी कर चुके हैं. 
इमेज स्रोत, Getty Images
भारत से अंतिम बार 'सर्वश्रेष्ठ विदेशी भाषा श्रेणी' में अकेडमी अवॉर्ड के लिए 'लगान' का नामांकन ' किया गया था. इस श्रेणी का नाम अब बदलकर 'अकेडमी अवॉर्ड फ़ॉर बेस्ट इंटरनेशनल फ़ीचर फ़िल्म' कर दिया गया है.  
अनुराग कश्यप के इंटरव्यू से संबंधित एक ख़बर के स्क्रीनशॉट को शेयर करते हुए विवेक अग्निहोत्री ने लिखा कि कश्मीर में नरसंहार होने की बात से इनकार करने वाली बॉलीवुड की लॉबी ने 'द कश्मीर फ़ाइल्स' ऑस्कर में न जाए इसके लिए 'दोबारा' के निर्माता के नेतृत्व में अपना काम शुरू कर दिया है. 
'दोबारा' में तापसी पन्नू मुख्य भूमिका में हैं. यह एक मिस्ट्री ड्रामा फ़िल्म है. 
भारत से ऑस्कर में फ़िल्म भेजने की ज़िम्मेदारी 'फ़िल्म फ़ेडरेशन ऑफ इंडिया (एफ़एफ़आई)' की है. प्रत्येक साल एफ़एफ़आई 'अकेडमी अवॉर्ड फ़ॉर बेस्ट इंटरनेशनल फ़ीचर फ़िल्म' के लिए भारत की आधिकारिक प्रविष्टि (ऑफ़िशियल एंट्री) का चयन करती है. 
यहां फ़िल्में भेजने के लिए कुछ दस्तावेज़ का होना ज़रूरी है, जैसे - भारत में और विदेश में (अमेरिका को छोड़कर) फ़िल्म रिलीज़ की तारीख. सेंसर सर्टिफ़िकेट की कॉपी (प्रति). अंग्रेज़ी में फ़िल्म का सारांश समेत कलाकारों और काम करनेवाले की सूची तथा जीएसटी नंबर के साथ पत्राचार (कम्युनिकेशन) पता. फ़िल्म  40 मिनट से ज़्यादा लंबी हो. फ़िल्मों के जमा होने के बाद एक चयन समिति फ़िल्म का चयन करती है. 
(कॉपी - स्नेहा)
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, M S SATHYU
गरम हवा
भारत के बंटवारे, दंगों और उसके बाद हुए लाखों लोगों के विस्थापन को मानवीय इतिहास की सबसे बड़ी त्रासदियों में गिना जाता है लेकिन इस विषय पर बनीं फ़िल्मों को ऊंगलियों पर गिना जा सकता है.
आइए बात करते हैं ऐसी पांच ख़ास फ़िल्मों की जो विभाजन विभीषिका के कई सुने-अनसुने पहलुओं का मार्मिक चित्रण करती हैं. 
1. गरम हवा
देश विभाजन के दौरान हालात अचानक कैसे बदल गए. इस पर भारत के साथ पाकिस्तान के फ़िल्मकारों ने भी उसी दौर में कुछ फिल्में बनाई थीं लेकिन इस पृष्ठभूमि पर जो फिल्म सबसे पहले ज्यादा सुर्खियों में आई, वह है- 'गरम हवा'.
देश विभाजन के करीब 25 बरस बाद 1973 में प्रदर्शित 'गरम हवा' इस्मत चुगताई की एक लघुकथा पर आधारित थी, इसकी पटकथा कैफी आज़मी और शमा ज़ैदी ने लिखी थी जबकि एमएस सथ्यू फिल्म के निर्देशक और सह-निर्माता भी थे. 
समाप्त
देश विभाजन और महात्मा गांधी की हत्या के बाद के बदले हालात पर बनी 'गरम हवा' उत्तर भारत के मुसलमान व्यापारियों के दर्द को बयां करती है. फिल्म का प्रमुख पात्र आगरा का जूता व्यापारी सलीम मिर्ज़ा है.
विभाजन होने पर जब बहुत से मुसलमान पाकिस्तान चले जाते हैं तो सलीम मिर्ज़ा के साथ उसका छोटा बेटा सिकंदर भी हिन्दुस्तान में ही रहने का फैसला करते हैं. हालांकि तेज़ी से बदलते हालात को देख मिर्ज़ा परिवार के भी कुछ लोग पाकिस्तान चले जाते हैं. सलीम फिर भी भारत में रहना चाहता है.
फिल्म में सलीम की बेटी अमीना की प्रेम कहानी के माध्यम से उस दौर की उन प्रेम कहानियों का चित्रण भी किया गया. जब बँटवारे के कारण कितने ही जोड़े अपने प्रेमी या प्रेमिका से शादी नहीं कर सके. बाद में प्रेम का यह कथानक अन्य ऐसी फिल्मों का भी अहम हिस्सा बनता रहा.
हर घर तिरंगाः तिरंगा फहराने से जुड़े नियम जानते हैं आप?
अमीना जो पहले कासिम से प्यार करती है लेकिन उसके पाक जाने से उसके सपने टूट जाते हैं. फिर वह एक और युवक शमशाद में अपना प्यार तलाशती है लेकिन जब शमशाद का परिवार भी पाक जाने लगता है तो वह फिर से टूट जाती है.
इधर मिर्ज़ा अपने साथ हो रहे दुर्व्यवहार के कारण एक ओर बेघर हो जाता है. दूसरी तरफ, उसे अपनी बेटी का गम भी सताता है. तब वह भी यह सोच पाकिस्तान जाने का फैसला ले लेता है कि वहां उसे अच्छी ज़िंदगी मिल सकेगी.  
'गरम हवा' में बलराज साहनी, गीता सिद्दार्थ, फारुख शेख, शौकत आज़मी, जलाल आगा और एके हंगल जैसे कलाकार हैं. सभी अपनी भूमिकाओं में अच्छे रहे. लेकिन बलराज साहनी की ज़िंदगी की 'दो बीघा ज़मीन' फिल्म के बाद 'गरम हवा' दूसरी ऐसी फिल्म है जिसके लिए उन्हें हमेशा याद किया जाएगा.
बलराज साहनी अपने करियर की इस शानदार फिल्म को नहीं देख पाए. फिल्म की डबिंग के दौरान उन्होंने 'गरम हवा' के कुछ दृश्य जरूर देखे, लेकिन पूरी फिल्म नहीं.  
यह भी एक संयोग था जब बलराज साहनी ने 12 अप्रैल 1973 को 'गरम हवा' की अपनी आखिरी डबिंग की, उसी के अगले दिन, दिल का दौरा पड़ने से उनका निधन हो गया.  
फिल्म कितनी बेहतर थी इसकी गवाह फिल्म को मिले कई पुरस्कार भी देते हैं. सन 1974 में 'गरम हवा' को राष्ट्रीय एकता पर बनी सर्वश्रेष्ठ फिल्म का राष्ट्रीय फिल्म पुरस्कार मिला. साथ ही, यह फिल्म विदेशी भाषा की सर्वश्रेष्ठ फिल्म के लिए ऑस्कर के लिए भी नामांकित हुई. कान फिल्म समारोह सहित कुछ अन्य अंतरराष्ट्रीय फिल्म समारोह में भी इस फिल्म का प्रदर्शन हुआ.
फिल्म को कहानी,पटकथा और संवाद के लिए तीन फिल्मफेयर पुरस्कार भी मिले. सथ्यू ने इसके बाद कुछ और भी फिल्में बनाईं लेकिन आज भी सथ्यू का नाम आते ही सबसे पहले 'गरम हवा' ही याद आती है. 
इमेज स्रोत, SAHMAT
लेखक भीष्म साहनी
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
2. तमस
जिस तरह बलराज साहनी अपनी सर्वश्रेष्ठ फिल्मों में 'गरम हवा' के लिए याद किए जाते हैं. उसी तरह उनके भाई भीष्म साहनी का उपन्यास 'तमस' उनका सर्वाधिक लोकप्रिय उपन्यास है जिसके लिए भीष्म साहनी को साहित्य अकादमी सम्मान भी मिला.   
'तमस' निर्देशक गोविंद निहालानी के करियर की भी सर्वश्रेष्ठ फिल्म है. 'तमस' को भी 1988 में राष्ट्रीय एकता पर बनी फिल्म के लिए सर्वश्रेष्ठ फिल्म का नरगिस दत्त पुरस्कार मिला.
साथ ही, अपने शानदार अभिनय के लिए सुरेखा सीकरी को सर्वश्रेष्ठ सहायक अभिनेत्री और संगीत के लिए वनराज भाटिया को भी राष्ट्रीय पुरस्कार से सम्मानित किया गया. 
फिल्म में ओम पुरी, अमरीश पुरी, दीना पाठक, दीपा साही, उत्तरा बाओकर, एके हंगल, मनोहर सिंह, सईद जाफरी, इफ्तखार, केके रैना, बेरी जॉन और हरीश पटेल के साथ खुद लेखक भीष्म साहनी भी अहम भूमिका में हैं. 
साल 1947 में विभाजन के दौरान हुए दंगों की पृष्ठभूमि पर बनी यह फिल्म सांप्रदायिक दंगे भड़काने से लेकर उस पर राजनीति तक बहुत कुछ बताती है. जिसमें पाकिस्तान में दंगों के माहौल में फंसे हिन्दू और सिख परिवारों के दर्द को बहुत अच्छे ढंग से दिखाया है.
इमेज स्रोत, OTHER
कथाकार भीष्म साहनी
फ़िल्म की कहानी एक सूअर के मारे जाने से शुरू होती है, जो बाद में साम्प्रदायिक रूप ले लेती है. सूअर मारने का काम नत्थू से झूठ बोलकर करवाया जाता है. एक बड़े नेता बक्शीजी जब मुस्लिम मोहल्ले में जाकर देशभक्ति के गीत गाते हैं, तो उन्हें पत्थरों का सामना करना पड़ता है क्योंकि मस्जिद में सूअर का माँस पड़ा मिलता है.
नेताओं और शासकों के अपने-अपने मक़सद के बीच एक आम आदमी किस तरह फंस जाता है और अपनी दुर्दशा का ज़िम्मेदार खुद को ही मानने लगता है, यही कहानी का केंद्र बिंदु है. 
मुसलमान समुदाय के अत्याचारों से बचते हुए हिन्दू और सिख भारत में शरण लेते हैं. कहानी के अंत मे शरणार्थी कैम्प में एक बच्चा जन्म लेता है.  जिसके एक ओर से 'अल्ला हू अकबर' और दूसरी ओर से 'हर हर महादेव' के नारे सुनाई देते हैं.
उपन्यास में ये कहानी सिर्फ पाँच दिन की है लेकिन इन्हीं पाँच दिनों में इतना कुछ दिखा दिया जाता है उस दौर की बहुत बड़ी तस्वीर उभरकर आती है. 'तमस' का फिल्म के साथ दूरदर्शन पर सीरियल के रूप प्रसारण हुआ था.
इमेज स्रोत, youtube/grab
3. ट्रेन टू पाकिस्तान
फिल्म 'ट्रेन टू पाकिस्तान' खुशवंत सिंह के 1956 में लिखे इसी नाम के चर्चित उपन्यास पर आधारित है, जिसकी कहानी भारत-पाक सीमा पर बसे एक काल्पनिक गांव मनो माजरा पर केंद्रित है. यह एक ऐसा शांत गांव है जहां सिख और मुसलमान बरसों से प्रेम भाव से रहते हैं. वहां सतलुज नदी पर एक रेलवे लाइन भी है.
गांव की ज़्यादातर ज़मीन सिखों की है और मुसलमान वहां मजदूर के रूप में काम करते हैं लेकिन जब देश का बँटवारा होता है तो सांप्रदायिक दंगों का तूफान सब कुछ तहस-नहस कर देता है.
जब पाकिस्तान में रह रहे सिख भारत की सीमा में आ रहे होते हैं, तभी पाकिस्तान से एक ऐसी ट्रेन भारत पहुँचती है, जो सिख, हिंदु पुरुषों, महिलाओं और बच्चों के शवों से भरी होती है.
यह फिल्म अपने कथानक के कारण तो दर्शकों को बुरी तरह झकझोरती ही है. साथ ही, इसका फिल्मांकन और कलाकारों का अभिनय देख ऐसे लगता है जैसे यह सब हमारे सामने हो रहा हो. 
असल में खुशवंत सिंह के इस उपन्यास को पामेला जुनेजा (बाद में पामेला रुक्स) ने कोलकाता में पहली बार 1975 में जब पढ़ा, तब वह सिर्फ 17 साल की थीं. लेकिन नाटकों में दिलचस्पी लेने वाली पामेला के मन में तभी इस पर फिल्म बनाने का ख्याल आ गया था क्योंकि विभाजन को लेकर वह अपने माता-पिता की कहानियाँ बचपन से सुनती थीं. उधर खुशवंत सिंह ने ख़ुद भी विभाजन की त्रासदी को देखा था. 
हालांकि पामेला का यह सपना करीब 23 साल बाद तब पूरा हुआ जब वह 40 बरस की हो चुकी थीं. पामेला रुक्स पांच साल कोमा में रहने के बाद सन 2010 में सिर्फ 52 बरस की उम्र में इस दुनिया को अलविदा कह गईं लेकिन अपनी इस फिल्म से वह लगातार सभी की स्मृतियों में बनी हुईं हैं.
फिल्म में मोहन अगाशे, निर्मल पांडे, स्मृति मिश्रा, दिव्या दत्ता, रजित कपूर और मंगल ढिल्लो प्रमुख भूमिकाओं में हैं. 
इमेज स्रोत, PINJAR MOVIE POSTER
अमृता प्रीतम के उपन्यास 'पिंजर' पर इसी नाम से बनी फ़िल्म
4. पिंजर 
साल 2003 में प्रदर्शित फिल्म 'पिंजर' बंटवारे की पृष्ठभूमि पर हिन्दू-मुस्लिम समस्याओं पर ऐसी फिल्म है जो बताती है सदभाव से समस्याओं का हल किया जा सकता है. 
फिल्म में विभाजन के हालात में हिन्दू-मुस्लिम दुश्मनी तो दिखाई है लेकिन फिल्म का अंत इन दोनों के प्रेम से होता है.
'पिंजर' पंजाबी साहित्य की विख्यात लेखिका अमृता प्रीतम के इसी नाम के पंजाबी उपन्यास पर आधारित है. फिल्म का निर्देशन और पटकथा लेखन डॉ चंद्रप्रकाश द्विवेदी ने किया है. अपने सीरियल 'चाणक्य' से अपनी प्रतिभा सिद्ध करने के करीब 10 साल बाद वह 'पिंजर' से पहली बार फिल्म निर्देशन में उतरे थे.
यह फिल्म सीमा पर बसे गांव में रह रही पूरो और रशीद की वह कहानी है जो बदले की भावना और नफरत से शुरू होकर धीरे प्रेम में बदल जाती है. 
पूरो की भूमिका में उर्मिला मातोंडकर और रशीद के भूमिका में मनोज बाजपेयी हैं. 
उर्मिला इससे पहले 'रंगीला' फिल्म के कारण एक ग्लैमरस गर्ल की इमेज के लिए मशहूर थीं लेकिन इस फिल्म में पूरो बनकर उर्मिला ने दिखा दिया भूमिका कोई भी हो वह उसमें खरी उतरेंगी.
उधर मनोज को तो 'पिंजर' में किए गए श्रेष्ठ अभिनय के लिए जूरी का विशेष राष्ट्रीय फिल्म पुरस्कार भी मिला. इस पीरियड ड्रामा फिल्म की विशेषता इसके खूबसूरत सेट भी थे. जहाँ मुंबई की फिल्म सिटी में कला निदेशक मुनीश सप्पल ने 1947 का लाहौर और अमृतसर उतार दिया था. अपने इस काम के लिए मुनीश को फिल्मफेयर पुरस्कार भी मिला.
'पिंजर' में संदली सिन्हा, प्रियांशु चटर्जी, ईशा कोपिकर, संजय सूरी, कुलभूषण खरबन्दा, दीना पाठक, फरीदा जलाल, सीमा बिस्वास और सुधा शिवपुरी सरीखे कलाकार अन्य प्रमुख भूमिकाओं में हैं. 
फिल्म में दिखाया है कि जमींदार की बेटी पूरो का विवाह रामचंद से होना पक्का हो गया है लेकिन उससे पहले ही रशीद अपनी पुरानी रंजिश के चलते, पूरो का अपहरण कर लेता है. लेकिन नफरत और बदले की आग में सुलगता रशीद, पूरो के साथ रहते-रहते उससे प्रेम करने लगता है.
हालांकि एक रात पूरो भागकर अपने घर पहुँच जाती है लेकिन उसके परिवार वाले उसे स्वीकार नहीं करते. तब वह रशीद के पास लौट आती है. इसी दौरान देश का बंटवारा हो जाता है. ऐसे में रशीद पूरो की मदद करता है. पूरो का परिवार भारत आ जाता है लेकिन पूरो खुशी-खुशी रशीद के साथ पाकिस्तान में ही रह जाती है.
यह फिल्म बेहद खूबसूरत तरीके से बनने के बाद भी सफल नहीं हो सकी. कुछ लोगों ने फिल्म को इसलिए पसंद नहीं किया कि इसका अंत उन्हें पसंद नहीं आया. 
इमेज स्रोत, UNIVERSAL PR
5. गदर- एक प्रेम कथा
जहां 'गरम हवा','तमस','ट्रेन टू पाकिस्तान' और 'पिंजर' जैसी चारों फिल्में साहित्यिक कृतियों पर बनी हैं उनमें गंभीरता और संवेदनशीलता के साथ मुद्दे से जुड़े पहलुओं को दिखाया गया है. 
वहीं इसी विषय पर बनी 'गदर'-एक प्रेम कथा' एक फ़ार्मूला फ़िल्म है जो भारत के दर्शकों की तालियां बटोरने के इरादे से ही बनाई गई थी और वह उसमें कामयाब भी रही.  
'गदर' ने विभाजन की त्रासदी पर बनी एक सफल और लोकप्रिय फिल्म है जबकि ऊपर की चार फ़िल्में व्यावसायिक स्तर पर कामयाब नहीं रही थीं. 
सन 2001 में रिलीज़ हुई 'गदर' का निर्माण ज़ी टेली फ़िल्म्स ने और निर्देशन अनिल शर्मा ने किया था. 
फिल्म में जहां सनी देओल, अमीषा पटेल, अमरीश पुरी और सुरेश ओबेरॉय जैसे सितारे हैं. वहां उत्तम सिंह के संगीत निर्देशन में फिल्म के कई गाने हिट हुए और आज भी सोशल मीडिया पर इसके मीम बनते रहे हैं.
'गदर' में सनी, अमीषा और अमरीश तीनों मुख्य पात्रों का अभिनय नाटकीय लेकिन दिलचस्प है. अमीषा पटेल की तो यह ज़िंदगी की सबसे बेहतरीन फिल्म है जिसके लिए अमीषा को फिल्मफेयर का विशेष पुरस्कार भी मिला था.
फिल्म की कहानी विभाजन के दौरान दंगों से शुरू होती है जहां एक सिख युवक तारा सिंह एक मुस्लिम युवती सकीना को दंगाइयों से बचाता है. कभी तारा और सकीना शिमला के कॉलेज में साथ पढ़ते थे.
तारा अब अमीना को उसके घर भेजना चाहता है तो पता लगता है कि दंगों में उसके पिता अशरफ अली की मौत हो गयी है तब ये दोनों शादी कर लेते हैं. इनका एक बच्चा भी हो जाता है-जीत.  
तभी पता लगता है कि अशरफ ज़िंदा ही नहीं, वह पाकिस्तान में मेयर बनकर राजनीति में छाया हुआ है. अमीना तब अपने पिता से मिलने लाहौर चली जाती है. लेकिन अशरफ उसे वापस भारत ना भेजकर, वहीं उसकी दूसरी शादी कराने लगता है. 
तब नाटकीय अंदाज़ में तारा और जीत भी लाहौर पहुँच जाते हैं. उसके बाद सनी देओल के लात-घूँसों और हैंडपंप उखाड़कर लड़ने वाले दृश्य हैं जिसे लोग आज भी याद करते हैं.  
ये भी पढ़ें...
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
'जीवन मृत्यु', 'शर्मीली', 'दाग़', 'ब्लैकमेल', 'कभी-कभी', 'तपस्या', 'दूसरा आदमी', 'मुकद्दर का सिकंदर', 'बसेरा', 'शक्ति' और 'करण-अर्जुन' जैसी कितनी ही फ़िल्में राखी के खाते में हैं, आज राखी का 75वां जन्मदिन है. 
सन 1970 से 2000 तक के 30 बरसों में शानदार अभिनय से फ़िल्म संसार में अपनी अलग पहचान बनाने वाली राखी मुंबई से दूर एक फ़ार्म हाउस में एकाकी जीवन जी रही हैं.
राखी एक किसान की तरह रहती हैं. सब्ज़ियां उगाती हैं, बागवानी करती हैं. उनके इस फ़ार्म हाउस में कितने ही किस्म के कुत्ते और बिल्लियों के साथ बहुत से जानवर रहते हैं जिन्हें वह अपने हाथों से खिलाती-पिलाती भी हैं और नहलाती-धुलाती भी. 
राखी के बारे में यह बात बहुत कम लोग जानते हैं कि स्टार रहते हुए भी वह अपने सभी काम खुद करती रहीं. चाहे घर के कामकाज की निगरानी हो या क़ानूनी मसले या इनकम टैक्स जमा कराना हो. यहाँ तक कि राखी ने कभी अपने लिए प्रचार एजेंट नहीं रखा.
राखी बताती थीं, "मैं समझती हूँ कि इन्सान अपने जो भी काम ख़ुद कर सके उसे वह करने चाहिए. मैं जब लगातार शूटिंग में व्यस्त रहती थी, तब भी रविवार के दिन अपने बहुत से ज़रूरी काम निबटा लेती थी."
समाप्त
देश आज़ाद होने के कुछ घंटों बाद ही राखी का जन्म पश्चिम बंगाल के रानाघाट में हुआ था. देश विभाजन से पहले राखी के पिता का पूर्वी बंगाल में जूतों का अच्छा-खासा व्यापार था, लेकिन विभाजन से कुछ समय पहले ही वह पश्चिम बंगाल के नदिया ज़िले के रानाघाट आ गए थे.
आज़ादी के दिन जन्मी राखी मजूमदार अपनी आज़ादी को कितनी अहमियत देती हैं, यह सब उनकी ज़िंदगी को देख कर समझा जा सकता है.  कुछ बरस पहले राखी से एक इंटरव्यू में पूछा गया था कि 'वे इतनी एकांत प्रिय क्यों हो गई हैं?'
इस पर राखी का जवाब था, "मैं अब चकाचौंध की दुनिया में नहीं रहना चाहती. मैं काफ़ी फ़िल्में कर चुकी हूँ. मुझे अब न ज़्यादा रुपयों की ज़रूरत है, न फ़िल्मों की. मेरी दुनिया अब पनवेल का मेरा फ़ार्म हाउस है. जहाँ मैं हूँ और मेरे प्रिय जानवर. मुझे अपनी आज़ादी से प्यार है. जहां मुझसे कोई सवाल नहीं कर सकता."
ये भी पढ़ें:- गुलज़ार की बीड़ी जले, जावेद अख़्तर का 'जिया जले'
इमेज स्रोत, Twitter@NFAIOfficial
साल 1982 में आई फिल्म 'दिल आख़िर दिल है' के एक दृश्य में नसीरुद्दीन शाह और राखी
क़रीब 30 बरस पहले दिल्ली के अंतरराष्ट्रीय फ़िल्म समारोह में एक स्क्रीनिंग के दौरान राखी से मैंने पूछा कि 'इतनी फ़िल्मों को करने के बाद आज अपनी ज़िंदगी को आप कैसे देखती हैं ?'
तब राखी ने कहा, "मैं अपनी ज़िंदगी स्वतंत्र ढंग से जीती हूँ. कोई मेरे प्रति दया या सहानुभूति दिखाए तो वह मुझे ज़रा भी अच्छा नहीं लगता. अगर मुझे कोई दुख मिलेगा तो मैं उससे ख़ुद निबटने में सक्षम हूँ. मुझे रोने के लिए किसी के कंधे का सहारा नहीं चाहिए. मैं फ़िल्में भी वही करती हूँ, जो रोल मुझे पसंद हों. मैं कभी मुश्किल हालात में रही तब भी मैंने पैसों के लिए कोई भी फ़िल्म साइन नहीं की. मैं अपने मुँह अपनी तारीफ़ करना पसंद नहीं करती. लेकिन आप ध्यान से देखेंगे तो मैंने हमेशा लीक से हटकर और चुनौती वाली भूमिकाएँ ही की हैं."
राखी की यह बात सच है कि उन्होंने हमेशा चुनौती वाली भूमिकाएँ ही की हैं, हालाँकि वह बचपन में एक वैज्ञानिक बनने का सपना देखती थीं, लेकिन नियति को कुछ और ही मंज़ूर था. 
इमेज स्रोत, Twitter@NFAIOfficial
साल 1979 में आई फिल्म 'काला पत्थर' के एक दृश्य में राखी
राखी 16 साल की भी नहीं हुई थीं कि 1963 में उनका एक पत्रकार और फ़िल्मकार अजॉय बिस्वास से विवाह हो गया. यह विवाह परिवार की इच्छा से हुआ, लेकिन शादी दो साल भी नहीं चल सकी और 1965 में दोनों अलग हो गए. 
अजॉय ने हिन्दी और बांग्ला में 'प्रथम प्रेम', 'संबंध', 'समझौता' और 'भाग्य चक्र' जैसी फ़िल्में बनाई थीं. 
जब राखी की पहली शादी नाकाम हो गई तो राखी ने फ़िल्मों का रुख़ किया. शुरू में उन्होंने तीन बांग्ला फ़िल्में कीं, लेकिन तभी राजश्री प्रोडक्शन के सेठ ताराचंद बड़जात्या ने राखी को अपनी फ़िल्म 'जीवन मृत्यु' में ले लिया जिसमें उनके नायक धर्मेन्द्र थे. 
सन 1970 में जब 'जीवन मृत्यु' प्रदर्शित हुई तो वह सुपर हिट हो गई. इसके बाद तो राखी के पास एक-से-एक फ़िल्मों के प्रस्ताव आने लगे, लेकिन राखी ने समझदारी दिखाते हुए कुछ चुनिन्दा फ़िल्में ही लीं.
इमेज स्रोत, Twitter@NFAIOfficial
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
राखी ने एक बार बताया था, ''जीवन मृत्यु की शूटिंग के दौरान ही मुझे फ़िल्मों के कई प्रस्ताव आने लगे थे, लेकिन मुझे तब राज कुमार बड़जात्या ने सलाह दी कि कभी आँख बंद करके फ़िल्में मत करना. उनकी वह सलाह मैंने हमेशा मानी."
'जीवन मृत्यु' के बाद राखी ने सुबोध मुखर्जी की फ़िल्म 'शर्मीली' साइन की और फिर सुनील दत्त की 'रेशमा और शेरा'. यह दिलचस्प था कि 'शर्मीली' में राखी जहाँ कंचन और कामिनी के डबल रोल में थीं, वहीं 'रेशमा और शेरा' में राखी की भूमिका छोटी ही थी.
लेकिन इन दोनों फ़िल्मों में राखी को शशि कपूर और अमिताभ बच्चन जैसे उन दो अभिनेताओं का साथ मिला जिनके साथ राखी ने सबसे ज़्यादा फ़िल्में कीं. 'शर्मीली' में राखी ने अपनी दिलकश दोहरी भूमिकाओं से सभी का दिल जीत लिया. यह फ़िल्म सुपर हिट हुई तो राखी भी सुपर हिट हो गईं.
उधर 'रेशमा और शेरा' में राखी का काम सुनील दत्त ने देखा तो वह दंग रह गए. सुनील दत्त ने एक बातचीत में मुझे बताया था, "शूटिंग के दौरान वो क्षण मैं कभी नहीं भूल पाता जब राखी ने ऐसा अभिनय किया कि मेरी आँखें खुली रह गईं. सीन था कि नई नवेली दुल्हन अचानक विधवा हो जाती है. इस पर राखी ने एक ही पल में अपने हाथ की चूड़ियाँ तोड़कर, माथे से बिंदिया मिटाकर एक झटके में जिस तरह तहस-नहस किया उसे देख मैं ही नहीं, हमारी सारी यूनिट हैरान रह गई. मेरी आँखों से तो आँसू ही टपक पड़े. हम सभी को एक पल के लिए लगा कि हम सच में ऐसा कोई हादसा देख रहे हैं."
इमेज स्रोत, Twitter@NFAIOfficial
अवतार कौल की '27 डाउन' में राखी और एमके रैना
उधर राखी के शुरुआती दौर में ही फ़िल्मों में विधवा के रोल करने पर कुछ फ़िल्मकारों का मत था कि 'यह लड़की पागल है क्या? शुरू में विधवा के रोल करेगी तो इसे हीरोइन कौन बनाएगा.'
लेकिन राखी अपनी इन तीन शुरुआती फ़िल्मों से ही एक सशक्त और लोकप्रिय अभिनेत्री बन गईं. 'शर्मीली' में तो एक ही फ़िल्म में राखी के अभिनय के कई रंग एक साथ देखने को मिले. फ़िल्म में एसडी बर्मन के संगीत से सजे नीरज के बेमिसाल गीत राखी पर फ़िल्माए गए तो समा ही बंध गया. 
इसके बाद तो राखी एक ऐसी स्टार बन गईं जिनके साथ हर फ़िल्मकार, हर अभिनेता काम करने के लिए मचल उठा. 
संजीव कुमार के साथ 'पारस', राजकुमार के साथ 'लाल पत्थर', मनोज कुमार के साथ 'बेईमान', राकेश रोशन के साथ 'आँखों आँखों में', शशि कपूर के साथ 'जानवर और इंसान', देव आनंद के साथ 'हीरा पन्ना', 'बनारसी बाबू', 'जोशीला' और जीतेंद्र के साथ 'शादी के बाद' जैसी फ़िल्में राखी ने कीं. 
उधर राजेश खन्ना के साथ 'दाग' और धर्मेन्द्र के साथ 'ब्लैकमेल' जैसी फ़िल्में भी राखी के शुरुआती करियर के तीन बरसों में यानी 1973 में ही आ गईं. बड़ी बात यह भी थी कि ये सभी फ़िल्में लगातार सफल होती चली गईं. 
ये भी पढ़ें:-सर्जिकल स्ट्राइक पर फिदा हुआ बॉलीवुड
इमेज स्रोत, HOTURE IMAGES
राखी को शुरुआती तीन बरसों में मिली बड़ी सफलता किसी-किसी को ही नसीब होती है, लेकिन राखी ने इतनी जल्दी सब कुछ पाने के बाद एक और बड़ा फ़ैसला लेकर सभी को चौंका दिया. वह फ़ैसला था राखी का गीतकार-फ़िल्मकार गुलज़ार से शादी करने का. 
राखी के अभिनय और सुंदरता पर मोहित गुलज़ार ने उनके सामने शादी का प्रस्ताव रखा तो राखी ने उसे स्वीकार कर लिया क्योंकि वह भी गुलज़ार की प्रतिभा को पसंद करती थीं. 
दोनों ने 15 मई 1973 को विवाह रचा लिया. उसी बरस 13 दिसंबर को इनके यहाँ बेटी बोस्की (मेघना) ने जन्म लिया, लेकिन दिसंबर 1974 आते-आते राखी और गुलज़ार की राहें जुदा हो गईं. 
उसी दौरान राखी को यश चोपड़ा ने अपनी फ़िल्म 'कभी-कभी' में काम करने का प्रस्ताव दिया. यश चोपड़ा ने राखी से कहा कि यह फ़िल्म उनको देखकर ही लिखी गई है. यहाँ तक साहिर लुधियानवी ने भी फ़िल्म के गीतों में जिस सुंदरता को उतारा है वह राखी का ही चेहरा है. यश चोपड़ा के साथ राखी ने 'दाग़' फ़िल्म करके, उसी साल अपनी ज़िंदगी का पहला फ़िल्मफ़ेयर पुरस्कार भी जीता था.
अमिताभ बच्चन और शशि कपूर के साथ यह फ़िल्म करने के लिए राखी काफ़ी उत्साहित हो गईं. बताते हैं उन दिनों गुलज़ार कश्मीर में फ़िल्म 'आंधी' की शूटिंग कर रहे थे. राखी उनसे सहमति लेने कश्मीर ही पहुँच गईं.
यश चोपड़ा भी अपनी फ़िल्म की लोकेशन देखने के लिए कश्मीर में ही थे, लेकिन राखी को तब लगा कि गुलज़ार 'आँधी' की नायिका सुचित्रा सेन के साथ कुछ ज़्यादा ही घुल-मिल रहे हैं. बताया जाता है कि यहाँ से दोनों के बीच अलगाव की शुरुआत हुई.
वैसे राखी और गुलज़ार के बीच कभी तलाक़ नहीं हुआ, न ही कभी किसी ने एक-दूसरे के ख़िलाफ़ कुछ कहा. अलग होने के बावजूद अपनी बेटी के लिए ये दोनों कहीं न कहीं एक डोर से बंधे हुए हैं.
'दाग़', 'तपस्या' और 'राम लखन' के लिए फ़िल्मफ़ेयर के अलावा अपने अभिनय के लिए फ़िल्म '27 डाउन' और 'शुभो महूरत' के लिए राष्ट्रीय फ़िल्म पुरस्कार पा चुकी राखी के बारे में एक बात काफ़ी मशहूर है कि वह बहुत मूडी हैं.
ये भी पढ़ें:-बॉलीवुड क्यों नहीं दिखाता अधेड़ उम्र का प्यार?
इमेज स्रोत, Getty Images
राखी प्रसिद्ध अभिनेता देवानंद के साथ
राखी के मूडी और सख़्त होने पर उनके साथ 'दूसरा आदमी' और 'बसेरा' जैसी अच्छी फ़िल्में कर चुके निर्देशक रमेश तलवार बताते हैं, "मैं ऐसा नहीं मानता. मेरा तो अनुभव यह है कि राखी बेहद सहयोगी और अपने रोल में पूरी तरह डूब जाने वाली महिला हैं. जब यश चोपड़ा ने मुझे फ़िल्म 'दूसरा आदमी' से पहली बार निर्देशक बनने का मौका दिया तो निशा के किरदार के लिए यश जी ने मुझे राखी का नाम सुझाया. 
मैंने इस पर उनसे कहा, मैं इस रोल के लिए शर्मिला टैगोर को लेना चाहता हूँ. उनका व्यक्तित्व और अंदाज़ इस रोल के लिए ज़्यादा फ़िट है. यश जी ने यह बात राखी को हँसते हुए बता दी. अगले दिन मैं क्या देखता हूँ कि राखी बिल्कुल शर्मिला टैगोर-सी बनकर हमारे सामने खड़ी थीं."
रमेश तलवार बताते हैं, "शर्मिला जिस तरह अपने सिर पर धूप का चश्मा चढ़ा लेती थीं. जिस अंदाज़ में वह साड़ी पहनती थीं. ठीक वही रूप राखी में देख मैंने उनसे कहा कि मुझे निशा के लिए जो लुक चाहिए वह हू-ब-हू आप में आ गया है. मुझे खुशी होगी अगर आप मेरी पहली फ़िल्म में काम करेंगी. कुछ दिन बाद वह मेरी फ़िल्म की शूटिंग कर रही थीं."
तलवार यह भी बताते हैं कि 'बसेरा' में भी अपने साथ रेखा को लेने के लिए राखी ने ख़ुद फ़ोन करके कहा था, ''अच्छी अभिनेत्री होने के साथ वह बहुत अच्छी इंसान हैं. वह अपने काम के प्रति, रोल के प्रति इतनी गंभीर रहती हैं कि पहली नज़र में लगता है, वह मूडी हैं. लेकिन ऐसा नहीं है."
वो कहते हैं, "राखी बेहतरीन कुक भी हैं. फ़िश बनाने में तो उनका जवाब नहीं. इतनी बड़ी हीरोइन होने के बावजूद कभी-कभी पूरी यूनिट को अपने हाथ से फ़िश या कोई और डिश बनाकर खिलाती थीं. ऋषि कपूर और शशि कपूर तो उनकी बनाई डिश बहुत पसंद करते थे.''
ये भी पढ़ें:-
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Navketan Films
फ़िल्म गाइड के एक सीन में वहीदा रहमान के साथ देवानंद
बर्लिन फ़िल्म समारोह के बाद जब देवानंद लंदन गए तो किसी ने उनसे आर के नारायण की किताब 'गाइड' पढ़ने के लिए कहा. किताब की तलाश में वो लंदन के सबसे बड़े बुक स्टोर 'फ़ॉयल' गए लेकिन वहाँ किताब की सारी प्रतियाँ बिक चुकी थीं. लेकिन काउंटर पर खड़ी सेल्स गर्ल ने उनसे कहा कि अगर वो अपना पता छोड़ जाएं तो वो वो किताब उन तक पहुंचा देंगीं. 
अगले ही दिन होटल की रिसेप्शनिस्ट ने उन्हें फ़ोन कर कहा कि वो उनके लिए आया एक पार्सल उनके कमरे में भेज रही हैं. जब देव ने उस पार्सल को खोला तो उसमें 'गाइड' किताब थी. 
हाइड पार्क के सामने अपने होटल की बालकनी में बेठे बैठे देवानंद ने वो किताब एक बार में ही ख़त्म कर दी. उन्हें उसी समय लग गया कि कहानी में दम है. 
इस उपन्यास को तब तक अंग्रेज़ी में कहानी का साहित्य अकादमी पुरस्कार मिल चुका था और उसके लेखक आर के नारायण की ख्याति दुनिया भर में फैल चुकी थी. 
इससे पहले देवानंद अमेरिकी उपन्यासकार पर्ल एस बक की फ़िल्म कंपनी के साथ संयुक्त रूप से एक फ़िल्म बनाने का मन बना चुके थे. उन्होंने जब अमेरिका फ़ोन कर पर्ल से इस उपन्यास के बारे में बात की तो उन्होंने देव को तुरंत अमेरिका आने के लिए कहा.
समाप्त
इमेज स्रोत, Keystone
अमेरिकी लेखिका पर्ल एस बक
जब देव वहाँ पहुंचे तो पर्ल ने उनसे पूछा कि क्या आप के पास किताब पर फ़िल्म बनाने के अधिकार हैं ? देव ने कहा कि वो इसे पाने के लिए एड़ी चोटी का ज़ोर लगा देंगे. देव ने किसी तरह आर के नारायण का फ़ोन नंबर हासिल किया और वहीं से उनको फ़ोन लगाया. 
इमेज स्रोत, Penguin
देवानंद अपनी आत्मकथा 'रोमाँसिंग विद लाइफ़' में लिखते हैं, 'नारायण ने फ़ोन उठाते ही कहा, 'आर के नारायण हियर.' 
मैंने कहा 'मैं देवानंद बोल रहा हूँ.' उनका जवाब था, 'कौन देवानंद ?' मैंने कहा 'देवानंद एक्टर.' 
उन्हें शायद मेरी बात पर यकीन नहीं आया. मैंने उन्हें आश्वस्त किया, 'मैं देवानंद ही हूँ.' नारायण ने मुझसे पूछा, 'मैं आपके लिए क्या कर सकता हूँ ?' 
मैंने कहा क्या हम दोनों एक ऐसे प्रोजेक्ट के बारे में हाथ मिला सकते हैं जो हॉलीवुड को जीत सकता है? हम आपकी एक कहानी 'गाइड' को स्क्रीन पर उतारना चाहते हैं. 
नारायण ने सवाल किया 'हम' से आपका क्या मतलब है ? मैंने उनसे पूछा क्या आपने पर्ल एस बक का नाम सुना है ? नारायण ने कहा वो मशहूर लेखिका ? मैंने कहा हाँ, हम दोनों आपकी कहानी गाइड पर फ़िल्म बनाना चाहते हैं और मैं उसमें गाइड का रोल करना चाहता हूँ. नारायण ने कहा कि उन्हें ये विचार पसंद आ रहा है.'
इमेज स्रोत, Culture Club
जब देवानंद बंबई पहुंचे तो चारों तरफ़ ये ख़बर फैल चुकी थी कि वो आर के नारायण के मशहूर उपन्यास 'गाइड' पर दोनों भाषाओं हिंदी और अंग्रेज़ी में फ़िल्म बनाने जा रहे हैं. कुछ दिनो बाद पर्ल भी बंबई पहुंच गईं. 
देव ने 'सन - एन - सैंड' होटल में उनके सम्मान में एक पार्टी रखी. उन्हीं दिनों नागपुर में कांग्रेस पार्टी का सम्मेलन हो रहा था जहाँ देवानंद को विशेष रूप से आमंत्रित किया गया था. वहाँ उन्हें पंडित नेहरू के बग़ल में बैठने का मौका मिला. जब उन्होंने आर के नारायण की किताब पर फ़िल्म बनाने की बात नेहरू को बताई तो उन्होंने देव की पीठ थपथपा कर उन्हें शाबाशी दी. 
फ़िल्म की हीरोइन रोज़ी का रोल वहीदा रहमान को मिला. वो पहले देवानंद के साथ नवकेतन की फ़िल्म 'काला बाज़ार' में काम कर चुकी थीं. पर्ल एस बक ने वहीदा रहमान के अंग्रेज़ी उच्चारण को सुधारने की ज़िम्मेदारी अपने ऊपर ले ली. 
इमेज स्रोत, PENGUIN VIKING
नसरीन मुन्नी कबीर अपनी किताब 'कनवर्सेशन विद वहीदा रहमान' में वहीदा रहमान को कहते बताती हैं, ''गाइड' के अंग्रेज़ी संस्करण के सारे डायलॉग मैंने खुद बोले. मैंने पर्ल के साथ बाक़ायदा उनका अभ्यास किया. एक दिन उन्होंने मुझसे कहा, कुछ लोग चाहेंगे कि तुम अपने डायल़ॉग अमेरिकी लहजे में बोलो. लेकिन तुम ऐसा मत करना. हम तुम से सिर्फ़ ये चाहते हैं कि तुम्हारी लाइनें लोगों को समझ में आनी चाहिए. अगर तुमसे कोई ग़ल्ती होती है तो मैं उसे ठीक करूँगी. फ़िल्म की कहानी भारतीय है, तुम्हारा चरित्र भारतीय है. अगर तुम अमेरिकी लहजे में बोलोगी तो बहुत अजीब लगेगा.'  
वहीदा एक प्रशिक्षित शास्त्रीय नर्तकी थीं लेकिन बहुत दिनों से उन्होंने नृत्य का अभ्यास नहीं किया था. नृत्य निर्देशक हीरा लाल ने फ़िल्म की शूटिंग शुरू होने के एक महीने पहले से वहीदा को नाचने का अभ्यास कराना शुरू कर दिया. वहीदा रोज़ सुबह तीन बजे उठतीं और नाचना शुरू कर देतीं.
इमेज स्रोत, Navketan Films
'गाइड' की शूटिंग एक शानदार अंदाज़ में शुरू हुई. बंबई के सबसे अच्छे स्टूडियो के दोनों फ़्लोर कुछ हफ़्तों के लिए बुक कर दिए गए ताकि फ़िल्म की लगातार शूटिंग हो सके. 
'गाइड' के हिंदी संस्करण को निर्देशित करने के लिए देवानंद ने अपने बड़े भाई चेतन आनंद को मना लिया. अंग्रेज़ी संस्करण के निर्देशन की ज़िम्मेदारी टाड डेनियलिउस्की को दी गई. तय हुआ कि फ़िल्म में पहले हिंदी शॉट लिया जाएगा और उसी सेट पर उसके बाद अंग्रेज़ी शॉट लिया जाएगा ताकि समय और पैसे दोनों की बचत हो.. 
इमेज स्रोत, NFAI
चेतन आनंद
देवानंद लिखते हैं, 'लेकिन ये इतना आसान काम नहीं था, ख़ासकर ये देखते हुए कि दो अलग अलग शख्सियतें मेगाफ़ोन पकड़े हुए थीं. दोनों निर्देशकों के बीच इस बात पर मतभेद होने लगे कि कैमरे को कहाँ रखा जाए. उन दोनों के रचनात्मक अहम के बीच संघर्ष रोज़मर्रा की बात हो गई और इसका असर मेरे अभिनय पर पड़ने लगा. जब हम उदयपुर में फ़िल्म की शूटिंग कर रहे थे तो हज़ारों प्रत्यक्षदर्शी उस जगह पहुंच गए जहाँ होली का दृश्य फ़िल्माया जा रहा था. जैसे ही मैंने और वहीदा ने उनको वेव किया, उन्होंने भी अपने हाथ उठा कर अपनी ख़ुशी का इज़हार किया. 
उस क्षण को कैमरे में कैद किए जाने की ज़रूरत थी. लेकिन कैमरा नहीं चला क्योंकि निर्देशक आपस में लड़ रहे थे कि कैमरे को कहाँ रखा जाए. मेरे विचार से हमने एक बड़े शॉट का स्वाभाविक मौका को दिया.'
देवानंद से उर्मिला तक: कहानी पूरी फ़िल्मी है
इमेज स्रोत, Amaryllis
अंग्रेज़ी गाइड के निर्देशक टाड डेनियलिउस्की के साथ वहीदा रहमान
इस सबसे तंग आकर देवानंद ने तय किया कि वो पहले अंग्रेज़ी संस्करण को शूट करेंगे. इस फ़ैसले ने चेतन आनंद को वो मौका दे दिया जिसकी वो पहले से ही तलाश में थे. उसी समय उनकी अपनी फ़िल्म 'हक़ीकत'  के लिए पैसों का इंतेज़ाम हो गया था. वो इस फ़िल्म  में अपना पूरा दिल और जान झोंकना चाहते थे. जब उन्होंने अपनी मंशा देवानंद को बताई तो देवानंद ने उन्हें गले लगाकर उनकी नई फ़िल्म के लिए उन्हें मुबारकबाद दी. 
जैसे ही चेतन आनंद इस फ़िल्म से हटे, देव ने अपने छोटे भाई गोल्डी आनंद को फ़िल्म का निर्देशक बनने के लिए तैयार कर लिया. गोल्डी शुरू में इस फ़िल्म से जुड़ने में झिझक रहे थे ,लेकिन फिर वो इसका महत्वपूर्ण हिस्सा बन गए. उन्होंने भारतीय लोगों की भावनाओं को ध्यान में रखते हुए नए सिरे से स्क्रिप्ट लिखी. 
इमेज स्रोत, Amaryllis
गाइड के निर्देशक गोल्डी आनंद
ये भी तय हुआ कि अंग्रेज़ी संस्करण का एक भी शॉट हिंदी संस्करण में इस्तेमाल नहीं किया जाएगा. इसका मतलब हुआ एक ही फ़िल्म को दो अलग अलग दर्शकों के लिए दो बार बनाना. 
ज़हिर है इससे फ़िल्म का बजट बुरी तरह से बढ़ गया. इससे पहले फ़िल्म इतिहास में कभी नहीं हुआ था कि एक ही कहानी को दो अलग अलग परिपेक्ष्य से दो बार एक ही कलाकारों के साथ एक के बाद एक फ़िल्माया जा रहा हो.
इमेज स्रोत, Amaryllis
वहीदा रहमान और गोल्डी आनंद
ये तय था कि फ़िल्म का संगीत एस डी बर्मन देंगें. लेकिन काम शुरू करने से पहले ही उन्हें दिल का दौरा पड़ा गया और उन्हें अस्पताल में भर्ती करा दिया गया. लेकिन देव ने बर्मन और गोल्डी दोनों को साफ़ कर दिया कि वो सचिनदेव बर्मन की जगह किसी दूसरे को नहीं लेंगे और उनके ठीक होने का इंतज़ार करेंगे. 
फ़िल्म में गीतकार के रूप में शैलेंद्र को लिए जाने की भी दिलचस्प कहानी है. 'गाइड' के गीत लिखने के लिए पहले हसरत जयपुरी को चुना गया था. उनका लिखा एक गीत रिकॉर्ड भी हो चुका था. लेकिन सब को लगा कि इसके बोल में कुछ बदलाव होना चाहिए. 
इमेज स्रोत, Penguin Viking
बर्मन ने हसरत से कहा, ये गाना हम लगों की आशा के अनुरूप नहीं बन पाया है, इसलिए इसके शब्दों में थोड़े फेर बदल करने होंगें. हसरत को ये सुझाव पसंद नहीं आया. देवानंद को हसरत का ये आचरण बुरा लगा और उन्होंने उनकी जगह किसी और से गाने लिखवाने का फैसला किया. 
अनीता पाध्ये गोल्डी आनंद की जीवनी 'गोल्डी द मैन एंड द मूवीज़' में लिखती हैं, 'उस ज़माने में एसोसिएशन का नियम था कि अगर गाना रिकॉर्ड हो गया है तो गीत कार को पूरी फ़ीस दी जानी चाहिए. उस समय गीतकार को एक गाने के लिए 500 रुपए मिला करते थे. देवानंद ने हसरत को 25000 रुपए का चेक भेज दिया. जब शैलेंद्र को पता चला कि नवकेतन को नए गीतकार की तलाश है तो उन्होंने देवानंद से संपर्क किया. वो पहले देव और गोल्डी के साथ 'काला बाज़ार' फ़िल्म में काम कर चुके थे और उनमें अच्छी दोस्ती हो गई थी.'
इमेज स्रोत, Amaryllis
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
हसरत ने जो गाना लिखा था उसपर विचार करने के लिए  गोल्डी, देवानंद और शैलेंद्र के बीच एक बैठक हुई. रात 11 बजे इस बैठक में सचिनदेव बर्मन भी शामिल हो गए और कुछ ही मिनटों में गाइड के पहला गाने को वहीं रूप दे दिया गया. गाना था, दिन ढ़ल जाए, रात न आए. 
इसके बाद गोल्डी ने शैलेंद्र को सिचुएशन समझाई कि रोज़ी के पति ने उसके संगीत और नाचने पर रोक लगा दी है. जब उसे महसूस होता है कि उसने अपना नृत्य और संगीत छोड़कर गलती की है तो वो फिर से अपने घुंघरू पहन लेती है. 
अनीता पाध्ये लिखती हैं, 'जैसे ही गोल्डी ने अपनी बात ख़त्म की.एस डी बर्मन ने कहा आप चाहें तो घर चले जाएं. अब हम और शैलेंद्र इस गाने पर काम करेंगे. वहाँ से जाने के एक घंटे बाद गोल्डी के पास बर्मन का फ़ोन आया, गाने का मुखड़ा तैयार है, 'आज फिर जीने की तमन्ना है, आज फिर मरने का इरादा है.' गोल्डी ने पूछा इसके आगे ? लेकिन शैलेंद्र इसके आगे की लाइन नहीं बता पाए. जब कुछ दिनों तक गोल्डी के पास शैलेंद्र की तरफ़ से कोई ख़बर नहीं ई तो वो एक दिन शैलेंद्र के घर गए. उन्होंने कहा, शैलेंद्रजी, बहुत समय बरबाद हो रहा है. गाने को पूरा करिए.  शैलेंद्र ने उसी समय लाइन लिखी, 'काँटों से खींच के ये आँचल, तोड़के बंधन बांधी पायल.'
इमेज स्रोत, NFAI
शंकर जय किशन के साथ शैलेंद्र (सबसे बाएं)
गाइड के फ़िल्माँकन के दौरान दो ऐसे मौके आए जब गोल्डी और देवानंद के बीच मतभेद पैदा हो गए. जब 'दिन ढ़ल जाए' गाने की शूटिंग हो रही थी तो एक दृश्य में रोज़ी सीढ़ी से नीचे उतरती हैं और राजू सीढ़ी के नीचे कें बंद किए हुए खड़ा है. रोज़ी का हाथ राजू के हाथ के करीब जाता है लेकिन वो उसे छूने में झिझकती है. 
शूटिंग के दौरान देवानंद का ज़ोर था कि रोज़ा राजू को छुए क्योंकि वो भी भी उसे प्यार करती है लेकिन गोल्डी इससे सहमत नहीं थे. गोल्डी का मानना था कि रोज़ी राजू को प्यार ज़रूर करती है लेकिन उसे उसकी बेइमानी, चोरी और शराब पीने की आदत बिल्कुल पसंद नहीं है. 
दोनों भाइयों के बीच असहमति इस हद तक पहुंची कि फ़िल्म की शूटिंग रोक देने की नौबत आ गई. आख़िर में गोल्डी देवानंद को अपनी बात मनवाने में सफल हो गए और शूटिंग फिर से शुरू हुई. 
इमेज स्रोत, Amaryllis
देवानंद और गोल्डी आनंद
दूसरी बार देव और गोल्डी के बीच मतभेद तब हुआ जब फ़िल्म के अंत में राजू संत बन जाता है और बारिश लाने के लिए 12 दिन का उपवास रखता है. एक दृश्य में गोल्डी चाहते थे कि राजू को बढ़ी हुई दाढ़ी के साथ कमज़ोर सा शख़्स दिखाया जाए. वो नहीं चाहते थे कि देवानंद का चेहरा देखने में ज़रा भी सुंदर लगे. देवानंद को ये कतई पसंद नहीं आया. उन्होंने कहा स्टार को पर्दे पर कभी गंदा नहीं दिखना चाहिए. 
अनीता पाध्ये लिखती हैं, 'गोल्डी ने देव के मेकअप मैन को निर्देश दिया कि वो उन्हें काला दिखाएं. देवानंद को जब इसका पता चला तो उन्होंने इसका विरोध किया. दोनों के बीच एक तरह का शीत युद्ध शुरू हो गया. तब कैमरामैन फ़ाली मिस्त्री गोल्डी के पास गए और बोले, 'देव की बात में भी दम है. वो बड़े स्टार हैं. तुम थोड़ा बहुत अडजस्ट क्यों नहीं कर लेते ?' गोल्डी इसके लिए तैयार नहीं हुए. उन्होंने कहा कि अगर मैं ऐसा करता हूँ तो फ़िल्म का मूल स्वरूप नष्ट हो जाएगा. कुछ समय बाद देव खुद महसूस करेंगे कि मैं जो कुछ कह रहा हूँ , वो ग़लत नहीं है. बिल्कुल ऐसा ही हुआ और देव उसी हालत में कैमरे के सामने आए.'
इमेज स्रोत, Shemaroo
'गाइड' के रिलीज़ होने से पहले ही ये ख़बर हर जगह फैल गई कि वो कमर्शियल फ़िल्म नहीं है. फ़िल्म के वितरक इस बात से ख़फ़ा थे कि देवानंद की फ़िल्म के अंत में मौत हो जाती है. 
'गाइड' नवकेतन की अकेली फ़िल्म थी जो शूटिंग के दौरान बिक नहीं पाई थी. बंगाल के एक वितरक ने गोल्डी को सलाह दी कि वो फ़िल्म का क्लाइमेक्स चेंज कर दें और देव को मरने नहीं दें लेकिन गोल्डी ने उनकी बात नहीं मानी. 
वितरकों की उदासीनता के कारण देवानंद ने बाद में उन्हें फ़िल्म दिखानी बंद कर दी. उस ज़माने में नवकेतन के लिए प्रोडंक्शन कंट्रोलर के तौर पर काम कर रहे यश जौहर ने उन्हें सलाह दी कि वो दिल्ली के वितरक को पूरा फ़िल्म न दिखा कर उसके सिर्फ़ दो गाने दिखाएं. 
गोल्डी ने वितरक को दो गाने दिखाए, 'पिया तोसे नैना लागे रे' और 'गाता रहे मेरा मन.' वितरक इन गानों के फ़िल्माँकन को देख कर दंग रह गया. इससे पहले किसी ने इस तरह से गाने नहीं शूट किए थे. उसने कहा मैं आपकी फ़िल्म तुरंत ख़रीद रहा हूँ.
इमेज स्रोत, Navketan Films
देवानंद ने फ़िल्म जगत के कुछ चुने हुए लोगों के लिए 'गाइड' का एक विशेष शो रखा. लोग फ़िल्म देखने आए लेकिन उन्होंने शो के बाद एक शब्द भी नहीं कहा. उस ज़माने में किसी फ़िल्म के प्रीमियर के दौरान एक तरह का शादी का माहौल रहता था. लेकिन जब मराठा मंदिर में 'गाइड' का प्रीमियर हुआ तो माहौल इस तरह का था जैसे किसी का अंतिम संस्कार हो रहा हो. 
मशहूर निर्माता निर्देशक बी आर चोपड़ा ने कहा, उन्हें फ़िल्म का सिरपैर ही समझ में नहीं आया. लेकिन धीरे धीरे फ़िल्म को अच्छे रिव्यू मिलने लगे. पहले इसे एक 'अच्छी' फ़िल्म कहा गया. फिर इसे 'बहुत अच्छी' फ़िल्म कहा जाने लगा. आज इसे 'क्लासिक' फ़िल्म कहा जाता है. 
इस फ़िल्म ने गोल्डी को भारत के चोटी के निर्देशकों की श्रेणी में खड़ा कर दिया. देवानंद और वहीदा रहमान दोनों के अभिनय की बहुत तारीफ़ हुई और दोनों को फ़िल्मफ़ेयर के सर्वश्रेष्ठ अभिनेता और अभिनेत्री का पुरस्कार मिला. 
इमेज स्रोत, Amaryllis
गोल्डी को स्क्रीन प्ले और संपादन का पुरस्कार मिला जबकि आर के नारायण को सर्वश्रेष्ठ कहानी के लिए सम्मानित किया गया. सिर्फ़ संगीतकार एस डी बर्मन की उपेक्षा हुई. उन्हें न सिर्फ़ किसी पुरुस्कार के लायक समझा गया, बल्कि उनको पुरस्कार के लिए नामाँकित तक नहीं किया गया. 
लेकिन सभी समीक्षकों ने एक स्वर से माना की 'गाइड' का संगीत किसी पुरस्कार से परे है. फ़िल्मफ़ेयर ने भले ही उसको नजरअंदाज़ कर दिया हो लेकिन दुनिया भर के संगीत प्रेमियों ने उसे सिर माथे बैठाया.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, TrailerGrab
आमिर ख़ान
आमिर ख़ान की फ़िल्म लाल सिंह चड्ढा रिलीज़ हो चुकी है.
फ़िल्म समीक्षक तरण आदर्श के मुताबिक़, फ़िल्म लाल सिंह चड्ढा ने पहले दिन क़रीब 12 करोड़ रुपये की कमाई की. वहीं, इस फिल्म के साथ रिलीज़ हुई अक्षय कुमार की फ़िल्म रक्षा बंधन ने पहले दिन क़रीब आठ करोड़ रुपये की कमाई की है.
तरण आदर्श ने 2022 में पहले दिन सबसे ज्यादा कमाई करने वाली पांच हिंदी फ़िल्मों के नाम भी बताए. ये टॉप पांच फ़िल्में क्रमश: भूल भुलैया (14.11 करोड़ रुपये), बच्चन पांडे (13.25 करोड़), लाल सिंह चड्ढा (12 करोड़), सम्राट पृथ्वीराज(10.70 करोड़) और गंगूबाई काठियावाड़ी (10.50 करोड़) हैं.
फ़िल्म लाल सिंह चड्ढा टॉम हैंक्स की 1994 में रिलीज़ हुई फ़िल्म फॉरेस्ट गंप की भारतीय रीमेक है. लाल सिंह चड्ढा का स्क्रीनप्ले अतुल कुलकर्णी ने लिखा है जबकि फॉरेस्ट गंप का मूल स्क्रीनप्ले एरिक रॉथ ने लिखा था.
आमिर ख़ान की ये फ़िल्म रिलीज़ से पहले कई वजहों से चर्चा में रही. 
समाप्त
पहली वजह ये कि चार साल के बाद आमिर ख़ान की फ़िल्म पर्दे पर रिलीज़ हुई है. दूसरी वजह कि रिलीज़ से पहले ही आमिर ख़ान की फ़िल्म का बॉयकॉट सोशल मीडिया पर एक तबके की ओर से किया जा रहा था.
इस बॉयकॉट को लेकर आमिर ख़ान ने भी कहा, ''अगर किसी को मेरी कोई बात बुरी लगी हो तो मुझे इस बात का दुख है. आप लोग प्लीज़ मेरी फ़िल्म ज़रूर देखें.'' ऐसे में अब जब 11 अगस्त को फ़िल्म लाल सिंह चड्ढा रिलीज़ हो चुकी है, तब आम लोगों से लेकर फ़िल्म समीक्षकों की प्रतिक्रियाएं आनी शुरू हो गई हैं.
इस कहानी में हम आपको बताएंगे कि  फ़िल्म लाल सिंह चड्ढा को लेकर आम लोगों, फ़िल्म समीक्षकों और सोशल मीडिया पर कैसी प्रतिक्रियाएं हैं?
इमेज स्रोत, Getty Images
मुंबई में बीबीसी हिंदी के लिए मधु पाल और सुप्रिया सोगले ने फ़िल्म लाल सिंह चड्ढा का फर्स्ट डे, फर्स्ट शो देखकर निकले लोगों से बात की. 
इन लोगों की प्रतिक्रियाएं मिली जुली रहीं. कुछ लोगों को फ़िल्म में कमियां दिखीं और कुछ को अच्छाइयां. आइए पहले आपको उन आम लोगों का रिव्यू पढ़वाते हैं, जिन्हें फ़िल्म अच्छी लगी.
बीबीसी हिंदी को ऐसे भी लोग मिले, जिन्हें फ़िल्म लाल सिंह चड्ढा अच्छी नहीं लगी. ऐसे लोगों ने क्या कहा? पढ़िए. 
ये भी पढ़ें:-आमिर ख़ान की 'लाल सिंह चड्ढा' और अक्षय कुमार की 'रक्षा बंधन' निशाने पर क्यों 
ये भी पढ़ें:- आमिर ख़ान ने बताया 'लाल सिंह चड्ढा' में 'फ़ॉरेस्ट गंप' के एडल्ट सीन्स का क्या हुआ
इमेज स्रोत, TrailerGrab/LaalSinghChaddha
तरण आदर्श: 2 स्टार
रेणुका, टाइम्स ऑफ इंडिया: 3.5 स्टार
सोनल ढेढिया, न्यूज़ 18: 4 स्टार
शुभ्रा गुप्ता, इंडियन एक्सप्रेस: 2 स्टार
पंकज शुक्ल: 3.5 स्टार
देखिए विदित मेहरा का फ़िल्म रिव्यू...
लाल सिंह चड्ढा और रक्षा बंधन : किस फ़िल्म को कितने स्टार मिले?
पूर्व पत्रकार और फ़िल्ममेकर विनोद कापड़ी ने ट्वीट किया, ''बॉयकॉट की अपील से एक फ़ीसदी फ़र्क़ न पड़ता है न पड़ा है. बड़ा सवाल यह है कि हिंदी सिनेमा को बहुत गंभीरता से अपने भविष्य के बारे में सोचना होगा. जब तक आप फ़िल्म नहीं, प्रॉडक्ट बनाएँगे, हालात नहीं सुधरेंगे.''
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
ट्विटर बायो में खुद को अक्षय कुमार का फ़ैन बताने वाले अतुल सिंह ने एक वीडियो ट्वीट किया. इस वीडियो में वो कहते हैं कि लाल सिंह चड्ढा फ्लॉप फ़िल्म है और मैं इंटरवल में ही हॉल से बाहर जा रहा हूं.
फ़ेसबुक पर रचित लिखते हैं, ''लाल सिंह चड्ढा कमाल की रीमेक है. बस ओवर एक्सप्रेसिव आमिर कहीं कहीं खटकते हैं. और हाँ इतना लंबा डिस्क्लेमर मैंने कभी नहीं देखा. इसके अपने निहितार्थ हैं जब सब तरह के पागलपन ताकतवर हों तो हर पागलपन को नाम लेकर बताना ही पड़ता है कि यह आपके बारे में नहीं है.''
एनडीटीवी में पत्रकार सोहित मिश्रा ने ट्वीट किया, ''लाल सिंह चड्डा एक बेहतरीन फ़िल्म है. फॉरेस्ट गंप देखने के बाद भी आप इसे देख सकते हैं. इसे भारत के उस समय के हादसों और चीज़ों से जोड़कर दिखाया गया है. आमिर खान और करीना कपूर के साथ ही मोना सिंह ने बेहतरीन एक्टिंग की है. सोशल मीडिया ट्रोल्स पर ध्यान ना दें.''
इंग्लैंड के पूर्व स्पिनर मोंटी पनेसर ने ट्वीट किया- फॉरेस्ट गंप अमेरिकी आर्मी में इसलिए फिट हो पाया क्योंकि वियतनाम युद्ध के लिए लो-आईक्यू वाले पुरुषों की भर्ती हो रही थी. ये फ़िल्म भारतीय सेना और सिख समुदाय का अपमान है.'' 
सोशल मीडिया पर ऐसे वीडियो भी शेयर किए जा रहे हैं, जिसमें लोग फ़िल्म को बीच से ही छोड़कर बाहर जाते दिख रहे हैं. हालांकि बीबीसी स्वतंत्र रूप से इन वीडियो की पुष्टि नहीं कर पाया है.
ये भी पढ़ें:-आमिर-किरण तलाक़ के एलान के एक दिन बाद साथ दिखे और बोले...
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
दस दिनों की खींचतान के बाद फ़ीफ़ा ने अखिल भारतीय फुटबॉल फेडरेशन (एआईएफ़एफ़) पर लगाई पाबंदी को वापस ले लिया है.
पाबंदी की वापसी के फ़ैसले से भारत में 11 से 30 अक्टूबर के बीच होने वाले अंडर-17 महिला विश्व कप के आयोजन पर से ख़तरे के बादल छंट गए हैं. यह भारतीय खेल की दुनिया के लिए अच्छी ख़बर है.
लेकिन इस पूरे मामले ने एक बार फिर से भारत में खेल संघों के कामकाज को लेकर सवालिया निशान लगाया है.
16 अगस्त, 2022 को विश्व फ़ुटबॉल को संचालित करने वाली संस्था फ़ीफ़ा ने, किसी अन्य पक्ष के दखलंदाज़ी के चलते अखिल भारतीय फ़ुटबॉल फेडरेशन (एआईएफ़एफ़) पर पाबंदी लगाने की घोषणा की थी.
यह अन्य पक्ष कोई और नहीं बल्कि भारत की सर्वोच्च अदालत की ओर से नियुक्त प्रशासकों की समिति (सीओए) थी, जिसको फ़ीफ़ा ने अनुचित मानते हुए कार्रवाई की थी. लेकिन यह पूरा मामला महज इतना भर नहीं था.
समाप्त
कैसे हैं ये फुटबॉलर रोबोट?
इससे पहले भारतीय फुटबॉल को चलाने के लिए 36 पूर्व खिलाड़ियों के निर्वाचक मंडल का एलान किया गया था. यह फ़ीफ़ा की पाबंदी से कुछ ही दिन पहले किया गया था, वहीं पिछले कुछ सप्ताह से भारतीय फ़ुटबॉल संघ और अंतरराष्ट्रीय फ़ुटबॉल संघ यानी फ़ीफ़ा में सबकुछ ठीक तरह से चलता दिख रहा था.
दरअसल प्रशासकों की समिति यानी सीओए ने 16 जुलाई को सर्वोच्च अदालत को संघ में सुधार को लेकर अपनी एक रिपोर्ट सौंपी थी, जिसके कई पहलुओं पर असहमति बनी हुई थी. फ़ीफ़ा ने नए प्रावधानों को लागू करने के लिए अखिल भारतीय फ़ुटबॉल फेडरेशन को 31 जुलाई तक का वक़्त दिया था. इस डेडलॉक की स्थिति के चलते भी फ़ीफ़ा ने पाबंदी लगाई थी.
पाबंदी की घोषणा के बाद 21 अगस्त को भारतीय खेल मंत्रालय ने सुप्रीम कोर्ट से खेल प्रशासकों की समिति को भंग करने की मांग की थी, ताकि फ़ीफ़ा अपनी पाबंदी हटा सके. खेल मंत्रालय की सक्रियता के बाद सुप्रीम कोर्ट ने खेल प्रशासकों की समिति को भंग करने का फ़ैसला लिया, जिसके बाद ही फ़ीफ़ा ने पाबंदी को हटाया है.
जब एक लाख दर्शकों को भी हराया था भारतीय टीम ने
अनीता कुमारी: मिट्टी के घर से अंडर-17 वर्ल्ड कप फुटबॉल टीम के कैंप तक का सफ़र
इमेज स्रोत, Getty Images
सुप्रीम कोर्ट ने खेल प्रशासकों की समिति को भंग करने के साथ-साथ ऑल इंडिया फ़ुटबॉल फ़ेडरेशन को कुछ और भी निर्देश दिए हैं. इन निर्देशों में शामिल हैं-
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
हालांकि खेल प्रशासकों की समिति ने निर्वाचक मंडल में 50 फ़ीसद नामचीन खिलाड़ियों को शामिल करने का सुझाव दिया लेकिन फ़ीफ़ा निर्वाचक मंडल में किसी को व्यक्तिगत स्तर पर शामिल करने के पक्ष में नहीं है. फ़ीफ़ा के मुताबिक कार्यकारी समिति में एक चौथाई पूर्व खिलाड़ी हो सकते हैं.
भारतीय फ़ुटबॉल संघ के चुनाव को लेकर अभी तक अनिश्चितिता की स्थिति बनी हुई है. भारत के पूर्व कप्तान बाइचुंग भूटिया ने भी अध्यक्ष के तौर पर अपना नामांकन भरा है. हालांकि इस चुनाव के रिटर्निंग ऑफ़िसर ने बीते रविवार को दो लोगों के नामांकन को निरस्त कर दिया था, क्योंकि उनके प्रस्तावक और अनुमोदक ने, नामांकन पत्र पर हस्ताक्षर नहीं करने का दावा किया था. बाइचुंग भूटिया के नामांकन के प्रस्तावक और अनुमोदक, दोनों पूर्व खिलाड़ी हैं जबकि अब पूर्व खिलाड़ियों को निर्वाचक मंडल में जगह नहीं मिलेगी, ऐसे में उनके नमांकन पर भी सवालिया निशान लग गया है.
ज़ाहिर है कि फ़ीफ़ा ने भले पाबंदी हटा ली हो, लेकिन भारतीय फ़ुटबॉल संघ के कामकाज की शैली को लेकर सवाल बना हुआ है.
कॉमनवेल्थ खेल 2022: कैसा रहा भारत का प्रदर्शन, कौन चमका, कौन चूका?
भारत ने फुटबॉल मैच में अर्जेंटीना को हराकर रचा इतिहास
इमेज स्रोत, Getty Images
फ़ुटबॉल संघ ही नहीं भारत के दूसरे खेल संघों के कामकाज पर अदालतों की नज़रें हैं. पिछले ही दिनों दिल्ली हाईकोर्ट ने भारतीय ओलंपिक एसोसिएशन की कार्यकारी समिति को भंग करने का आदेश दिया था. 
दिल्ली हाई कोर्ट के जस्टिस नाज़मी वाज़ीरी और जस्टिस मनमोहन की डिविज़न बेंच ने भारतीय ओलंपिक संघ के कामकाज को देखने के लिए छह सदस्यीय प्रशासकों को नियुक्त करने की घोषणा की थी. इनमें सुप्रीम कोर्ट के पूर्व न्यायाधीश जस्टिस अनिल आर दवे, पूर्व मुख्य चुनाव आयुक्त एसवाई कुरैशी, पूर्व विदेश सचिव विकास स्वरूप शामिल हैं.
इसके अलावा बीजिंग ओलंपिक के गोल्ड मेडलिस्ट अभिनव बिंद्रा, ओलंपियन अंजू बॉबी जॉर्ज और तीरंदाज बाम्बयाला देवी लैशराम को प्रशासकों की मदद के लिए सलाहकार के तौर पर शामिल किया था. 
इसके अगले ही दिन सुप्रीम कोर्ट के पूर्व मुख्य न्यायाधीश एनवी रमन्ना ने यथास्थिति बनाए रखने का फ़ैसला दिया, क्योंकि भारतीय ओलंपिक संघ ने अपील की थी कि खेल प्रशासकों के हाथों में नियंत्रण जाते ही अंतरराष्ट्रीय टूर्नामेंट में भारतीय खिलाड़ी हिस्सा नहीं ले पाएंगे.
भारत ने फुटबॉल मैच में अर्जेंटीना को हराकर रचा इतिहास
सुनील छेत्री ने की लियोनेल मेसी की बराबरी
खेल के किस्से: सिर में 10 टाँकों के बाद भी जरनैल सिंह ने दागा था गोल
दरअसल, भारतीय अदालतों में खेल संघों पर कब्ज़े की ऐसी लड़ाइयों के बीच सबका ध्यान दुनिया के सबसे अमीर खेल संघ भारतीय क्रिकेट बोर्ड की ओर जाता है. 
पांच साल पहले सुप्रीम कोर्ट ने भारतीय क्रिकेट बोर्ड के कामकाज में सुधार के लिए क़दम उठाए थे, लेकिन इतना लंबा समय बीतने के बाद भी अपेक्षित परिणाम हासिल करने का दावा नहीं किया जा सकता.
दो जनवरी, 2017 को सुप्रीम कोर्ट ने भारतीय क्रिकेट बोर्ड के अध्यक्ष और सचिव को पद छोड़ने के लिए कहा था. यह जस्टिस लोढा समिति की चार जनवरी, 2016 को दी गई रिपोर्ट के आधार पर किया गया था. 
बाद में पूर्व मुख्य न्यायाधीश जस्टिस टीएस ठाकुर ने 2017 में बीसीसीआई अध्यक्ष अनुराग ठाकुर और सचिव अजय शिर्के को उनके पद से हटा दिया था. 
अगस्त, 2018 में बीसीसीआई ने नया संविधान लागू तो कर दिया लेकिन अभी तक इसके पूरे प्रस्तावों को शामिल नहीं किया गया. भारतीय क्रिकेट बोर्ड और संबंधित राज्य क्रिकेट संघों ने उन्हीं प्रावधानों को लागू किया है जो उनको उपयुक्त लग रहा है.
सुप्रीम कोर्ट के दखल के बाद बने नए नियमों को पूरी तरह नहीं लागू करा पाने की ज़िम्मेदारी बीसीसीआई अध्यक्ष सौरव गांगुली और सचिव जय शाह की है. 
भारतीय महिला एथलीटों का कमाल
मेसी से भी ज़्यादा गोल करने वाले सुनिल छेत्री
इमेज स्रोत, Getty Images
हालांकि बीसीसीआई के पदाधिकारियों ने अप्रैल, 2020 में बदलावों को बदलने संबंधी याचिका दाख़िल की थी लेकिन इस पर अदालत ने अब तक सुनवाई नहीं की है. 
अगर सुप्रीम कोर्ट बीसीसीआई के अनुरोध को मान लेती है तो लोढा समिति की प्रयासों पर पानी फिर सकता है.
इस दौरान खेल प्रेमियों को भी उम्मीद थी कि भारत के कामयाब कप्तान रहे सौरव गांगुली, के बीसीसीआई अध्यक्ष बनने से बोर्ड में पारदर्शिता आएगी लेकिन वे बोर्ड को कहीं ज़्यादा पारदर्शी और जवाबदेह संस्था नहीं बना पाए हैं.
वैसे इन सबके बाद भी खेल संघों की अराजक व्यवस्था को सुधारने के लिए खेल प्रशासकों की समिति की नियुक्ति का चलन इन दिनों बढ़ा है. 
बीते एक साल के दौरान फ़ुटबॉल के अलावा हॉकी और टेबल टेनिस फेडरेशन की देखरेख का ज़िम्मा अदालत की ओर से नियुक्त खेल प्रशासकों की समिति को मिला है.
सच्चाई यही है कि नियमों के तहत स्पोर्ट्स कोड, 2011 का ठीक ढंग से पालन नहीं करने के चलते कई खेल संघों की मान्यता रद्द हो सकती है. 
पेले हुए 81 साल के: मशहूर फुटबॉल खिलाड़ी की अनसुनी कहानियां
वर्ल्ड कप में आख़िरकार क्यों चूक रहे हैं मेसी?
पाकिस्तानी लड़की जो फ़ुटबॉल न खेल पाने से डिप्रेशन में चली गयी
दिल्ली हाईकोर्ट के आदेश के बाद भारतीय खेल मंत्रालय ने बताया कि मान्यता प्राप्त 59 राष्ट्रीय खेल संघों में से 45 ने स्पोर्ट्स कोड को मानने वाला संशोधित संविधान पेश किया है लेकिन उनमें से महज छह खेल संघों के संविधान स्पोर्ट्स कोड के मुताबिक संतोषजनक कहे जा सकते हैं.
बहरहाल खेल प्रशासकों की समिति को यह भी देखना चाहिए कि वे खिलाड़ियों को प्रभावित किए बिना कैसे रोज़मर्रा के कामकाज को बेहतर बना सकते हैं. 
खेल संघों के कामकाजी शैली को पारदर्शी बनाने के लिए ज़रूरी मजबूत विधायी और राजनीतिक इच्छाशक्ति के अभाव में क़ानूनी विकल्प ही एकमात्र रास्ता बचता है. 
इस दौरान यह भी सुनिश्चित करना होगा कि खेल प्रशासकों की समिति क़ानूनों में बदलाव करे और मुद्दे को गंभीर बनाने की जगह उसका निदान करें.
इस दौरान सर्वोच्च अदालत को सबसे अमीर खेल संघ सहित सभी खेल संघों पर एकसमान सख़्ती दिखाते हुए स्पोर्ट्स कोड के नियमों को लागू करने का निर्देश देना होगा.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
आमिर इलाही (बाएं)
भारत में क्रिकेट एक धर्म है. पड़ोसी देश पाकिस्तान में भी क्रिकेट को लेकर ज़बरदस्त जुनून है. दोनों देशों की टीमें जब भी मैदान में एक-दूसरे से मुक़ाबिल होती हैं, तो माहौल में ज़बरदस्त गर्मी आ जाती है. राष्ट्रवाद उफ़ान मारता है. मैच में जीत और हार मानो दो देशों के बीच जीत और हार हो जाती है.
सोचिए, अब से 75 साल पहले कैसा रहा होगा?
75 साल पहले इसलिए क्योंकि तब पाकिस्तान नहीं था. जो इलाक़े आज पाकिस्तान बनाते हैं, वो भारत का हिस्सा थे. तब सिर्फ़ एक क्रिकेट टीम हुआ करती थी. भारत की. 
भारत ने 1932 में ही टेस्ट क्रिकेट खेलना शुरू कर दिया था. तीस के दशक में भारतीय क्रिकेट टीम ने इंग्लैंड से उसके मैदान पर और घरेलू मैदानों पर कई टेस्ट सीरीज़ खेली थीं. हालांकि भारत कोई मैच जीत नहीं सका था.
हालात तब बदले जब देश का बंटवारा हो गया. जो टीम कभी एक हुआ करती थी, वो दो हिस्सों में बंट गई. भारतीय टीम के कई खिलाड़ी पाकिस्तान चले गए. जो खिलाड़ी कभी साथ खेला करते थे वो एक दूसरे के प्रतिद्वंदी बन गए.
समाप्त
ऐसे ही एक खिलाड़ी थे अमीर इलाही. वो बड़ौदा की टीम की तरफ़ से खेला करते थे. उस दौर में बड़ौदा की टीम ही कमोबेश भारत की क्रिकेट टीम थी.
इमेज स्रोत, Getty Images
20 अक्टूबर 1952 की तस्वीर. नई दिल्ली के मैदान पर पाकिस्तानी तेज़ गेंदबाज़ मोहम्मद ख़ान की गेंद का सामना करते भारत के पंकज रॉय.
मगर जब देश का बंटवारा हुआ, तो आमिर इलाही ने पाकिस्तान जाने का फ़ैसला किया. वो अपने परिवार के साथ पाकिस्तान चले गए.
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
अब आमिर तो अपने नए देश चले गए थे. मगर उनकी पुरानी टीम उनसे जुदा हो गई. बाद में भारत और पाकिस्तान ने अपनी-अपनी अलग टीमें बनाईं.
अमीर इलाही के पोते मनन अहमद इन दिनों अमरीका की कोलंबिया यूनिवर्सिटी में पढ़ाते हैं. उनसे बीबीसी के लिए कनिष्क थरूर ने बात की.
मनन ने बताया कि उनके दादा आमिर इलाही बहुत बड़े क्रिकेटर नहीं थे. न ही उन्होंने खेल के मैदान में कामयाबी के बड़े झंडे गाड़े थे. वो औसत खिलाड़ी थे. जो थोड़ी बहुत गेंदबाज़ी कर लेते थे और मौक़ा लगने पर बल्लेबाज़ी भी कर लेते थे. कुल मिलाकर वो टीम के एक खिलाड़ी भर थे.
लेकिन मनन के मुताबिक़ आमिर इलाही पाकिस्तान के कट्टर समर्थक थे. इसीलिए जब देश का विभाजन हुआ तो वो अपनी टीम को छोड़कर पाकिस्तान चले गए. बाद में वो पाकिस्तान की टीम में भी चुने गए.
अमीर इलाही का प्रदर्शन
1953 में पाकिस्तान की टीम पहली बार पाकिस्तान के दौरे पर आई थी. अमीर इलाही भी इस दौरे पर आए थे. यहां उन्हें उनकी टीम के पुराने साथी मिले. तमाम यादें ताज़ा हो गईं. मगर पाकिस्तान की टीम के इस पहले भारतीय दौरे मे भी अपने-अपने देश के लिए जीत का जज़्बा ज़बरदस्त था.
मनन अहमद बताते हैं कि अमीर इलाही भी चाहते थे कि पहले दौरे में पाकिस्तान की टीम भारत की क्रिकेट टीम को मात दे. हालांकि ऐसा हो न सका. वो दौरा भारत के नाम रहा. ख़ुद अमीर इलाही का प्रदर्शन भी कोई ख़ास नहीं रहा था.
इमेज स्रोत, Getty Images
1952 में पाकिस्तान के ख़िलाफ़ टेस्ट मैच में बल्लेबाज़ी करते विजय हज़ारे
बाद के दिनों में भी अमीर इलाही की कोशिश थी कि वो अपने देश में क्रिकेट के लिए कुछ कर सकें. 
मनन अपने बचपन के दिनों को याद करके बताते हैं कि जब उन्होंने क्रिकेट खेलना शुरू किया, तो उनकी दादी ने दादा की किट उन्हें खेलने के लिए दी. हालांकि मनन ने उसे इस्तेमाल नहीं किया.
हां, मनन अहमद ने अपने दादा अमीर इलाही का स्वेटर ज़रूर पहना था. वो उस दिन को याद करके बताते हैं कि दादा का स्वेटर पहनकर उन्हें बहुत अच्छा एहसास हुआ था. उन्हें यूं लगा था कि टीम के सबसे अच्छे खिलाड़ी वही हैं.
अमीर इलाही ने अपने क्रिकेट खेलने का सामान बहुत सहेजकर रखा हुआ था. मनन बताते हैं कि एक बार एक आदमी उनके पास आया. उसने बताया कि वो लाहौर में क्रिकेट का म्यूज़ियम खोलने वाला है. ये बात सुनकर अमीर इलाही ने भी अपना बहुत सारा सामान उसे दे दिया. हालांकि वो शख़्स सारा सामान लेकर लापता हो गया. न म्यूज़ियम बना और न ही वो शख़्स फिर कभी नज़र आया.
इमेज स्रोत, AFP
मनन कहते हैं कि शायद वो सामान ब्लैक मार्केट में बेच दिया गया होगा.
आजकल मनन अहमद अमरीका की कोलंबिया यूनिवर्सिटी में पढ़ाते हैं. उनके ज़ेहन में अपने दादा की यादें आज भी ताज़ा हैं. 
भारत और पाकिस्तान में बंटवारे के बाद क्रिकेट ने लंबा सफ़र तय कर लिया है. दोनों ही देशों ने क्रिकेट का वर्ल्ड कप जीता है. आपसी मुक़ाबले में भी कभी एक टीम भारी पड़ी तो कभी दूसरी.
मगर, ये सोचना आज भी दिलचस्प लगता है कि आज एक-दूसरे के दुश्मन माने जाने वाले खिलाड़ियों से पहले कभी दोनों देशो के खिलाड़ी एक ही देश और एक ही टीम के लिए खेला करते थे.
(इस कहानी को आप म्यूजियम ऑफ़ लॉस्ट म्यूजियम्स पर यहां क्लिक करके भी सुन सकते हैं.)
(बीबीसी हिन्दी के एंड्रॉएड ऐप के लिए यहां क्लिक करें. आप हमें फ़ेसबुक और ट्विटर पर भी फ़ॉलो कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
क्या भारत और पाकिस्तान के बीच क्रिकेट के मैदान के बाहर की प्रतिद्वंद्विता अब खत्म हो चुकी है. क्या दोनों की बीच की ये होड़ बीती सदी की बात है? ऐसा सोचना लुभावना हो सकता है. लेकिन क्या यह संभव है?
क्रिकेट के दोनों दिग्गज देश रविवार को एशिया कप में भिड़ने वाले हैं.
भारत और पाकिस्तान की  प्रतिद्वंद्विता जितनी खिलाड़ियों के बीच दिखती है उससे कहीं ज्यादा उनके समर्थकों के दिलो-दिमाग पर हावी रहती है. क्रिकेट को लेकर सोशल मीडिया पर दोनों ओर से कई लड़ाइयां लड़ी जा चुकी हैं. 
इन योद्धाओं के लिए क्रिकेट के मैदान में जीत का मतलब ये कि उनकी राजनीतिक व्यवस्था, देश या फिर धर्म दूसरे के मुकाबले बेहतर है. 
पिछले कुछ सालों में जब भी क्रिकेट के मैदान में भारत और पाकिस्तान के बीच भिड़ंत होती है तो खेल दो जगह खेला जाता है. एक मैदान में, जहां दोनों ओर के प्रतिभाशाली खिलाड़ी आपस में भिड़ते हैं. दूसरी जगह एक प्रतीकात्मक मैदान होता है, जहां पूरा माहौल युद्ध का होता है. वहां गोलीबारी को छोड़ कर सबकुछ होता है. 
समाप्त
पाकिस्तान क्रिकेट टीम ने प्रैक्टिस के दौरान लगाया झंडा, उठे सवाल
पिछली बार भारत और पाकिस्तान की क्रिकेट टीमों का मुकाबला अक्टूबर 2021 में टी-20 में हुआ था. उस मैच में पाकिस्तान ने भारत को दस विकेट से हराया था. 
मैच के बाद भारतीय टीम के इकलौते मुस्लिम खिलाड़ी मोहम्मद शमी की बुरी तरह ट्रोलिंग हुई थी. शमी ने 3.5 ओवर फेंके थे और 43 रन दिए थे. 
उन्हें कोई विकेट नहीं मिला था. टी-20 में ऐसा होना आम है. लेकिन जो लोग बलि का बकरा ढूंढ रहे थे उनके लिए शमी बिल्कुल सही निशाना साबित हुए. 
एशिया कप में रविवार को भारत-पाकिस्तान में होने वाले मैच की तैयारियां हो चुकी हैं. लेकिन अभी तक सोशल मीडिया में इसे लेकर बहुत ज्यादा घमासान नहीं दिखा है. 
हालांकि भारत-पाकिस्तान के मैच को सिर्फ खेल न मान कर राष्ट्रवाद का मुकाबले के तौर पर देखने का सिलसिला खत्म नहीं हुआ है. 
भारत-पाकिस्तान में क्रिकेट मैच के रोमांच की कहानी  
भारत पाकिस्तान क्रिकेट के पांच यादगार लम्हे: जब गांगुली कबाब खाने लाहौर की फ़ूड स्ट्रीट पहुंचे 
इमेज स्रोत, Getty Images
मोहम्मद शमी
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
रविवार के मैच में पाकिस्तान अपने तेज गेंदबाज शाहीन अफरीदी के बगैर खेलेगा. घुटने में चोट की वजह से वो मैच से बाहर रहेंगे. 
पिछली बार जब भारत और पाकिस्तान की टी-20 में भिड़ंत हुई थी तब अफरीदी मैन ऑफ द मैच रहे थे. उन्होंने तीन विकेट लिए थे. 
पिछले सप्ताह पाकिस्तानी टीम के पूर्व कप्तान वकार युनूस ने ट्वीट किया, "शाहीन की चोट भारत के टॉप बल्लेबाजों के लिए राहत साबित होगी."
भारत के लिए खेल चुके इरफान पठान ने इसके जवाब में ट्वीट किया, "बुमराह एशिया कप में नहीं खेल रहे हैं. ये दूसरी टीमों के लिए राहत की बात होगी. भारतीय गेंदबाज जसप्रीत बुमराह पीठ की चोट की वजह से नहीं खेल पाएंगे."
दोनों टीमों के खिलाड़ियों और फैन के बीच सोशल मीडिया पर जिस तरह की गर्मागर्मी चलती है, उस हिसाब से ये ट्वीट थोड़े हल्के लग सकते हैं. यह बोरिंग भी लग सकता है. यह अच्छा है. 
लेकिन इसकी बहुत ज्यादा उम्मीद नहीं होनी चाहिए. क्योंकि ऐसे पर्याप्त खिलाड़ी, फैन और टेलीविजन पर काम करने वाले लोग हैं जो अपनी निजी, पेशेवर और राजनीतिक वजहों से माहौल गर्म किए रहते हैं. 
'भारतीय पीएम सोच लें कि ICC की फ़ंडिंग रोकनी है तो PCB बिखर जाएगा'
#IndVsPak: 5 मौके जब फैन्स की धड़कनें रुक गईं
इमेज स्रोत, Getty Images
बहरहाल, ट्विटर पर इस तरह की टिप्पणियों के बीच एक दूसरे तरह का संवाद चल रहा है. 
पिछले महीने, जब भारतीय कप्तान विराट कोहली इंग्लैंड में खराब फॉर्म से गुजर रहे थे तो पाकिस्तानी स्टार खिलाड़ी बाबर आजम ने उन्हें मैसेज किया, "ये दौर भी गुजर जाएगा. हिम्मत बनाए रखिए." 
कोहली ने भी उतनी गर्मजोशी से जवाब दिया, "शुक्रिया, अच्छा खेलिए और आगे बढ़ते रहिये. शुभकामनाएं'' 
कई राजनीतिक वजहों से भारत और पाकिस्तान अब एक दूसरे के यहां नहीं किसी तीसरे देश में खेलते हैं. लिहाजा इन मैचों में तनाव चरम पर रहता है. दरअसल भावनाओं का ज्वार अंदर ही अंदर घुमड़ता रहता है और ऐसे मैचों में फट पड़ता है.
लेकिन ज्यादातर यह फैन्स के बीच का माहौल होता है. खिलाड़ी समझदारी से काम लेते हैं. 
पाकिस्तान क्रिकेट बोर्ड ने हाल में कुछ वीडियो जारी किए हैं, जिनमें दोनों ओर के खिलाड़ी एक दूसरे से गर्मजोशी से मिलते और एक दूसर के परिवारों की खैरियत पूछते नजर आ रहे हैं. 
'भारत-पाक मुक़ाबलों का उन्माद' अब पहले जैसा नहीं, पर रोमांच है बरक़रार
'फिर हो भारत और पाकिस्तान के बीच क्रिकेट'
भारत-पाक मैच की खुमारी चढ़ती जा रही है. प्रीतेश और हिनेश की बातों से इसका अंदाजा लगता है.
एशिया कप के इस मैच के बारे में दिलचस्पी कम दिख रही तो इसकी वजह है. भारतीय टीम के कप्तान विराट कोहली फॉर्म में नहीं हैं.
उन्होंने नवंबर 2019 से किसी इंटरनेशनल मैच में शतक नहीं बनाया है. भारत ने तब से लेकर अब तक 24 टी 20 मैच खेले हैं. लेकिन कोहली ने इनमें से सिर्फ चार ही मैच खेले हैं. 
कोहली आराम और चोट से उबरने के बाद लौट चुके हैं. उनके फैन्स अब उनसे बड़ी पारी की उम्मीद कर रहे हैं.
एशिया कप में भी उनसे अच्छे प्रदर्शन की उम्मीद लगाई जा रही . कोहली का यह 100वां टी-20 मैच होगा. न्यूज़ीलैंड के रोस टेलर के बाद क्रिकेट की तीनों फॉर्म में वह 100 वां मैच खेलने वाले दूसरे खिलाड़ी होंगे. 
मिस्बाह-उल-हक़ जीवन भर क्यों नहीं भूल पाएंगे 2007 के फ़ाइनल का वो शॉट
'क्रिकेट पर पैसा क्या, जान भी कुर्बान है'
इमेज स्रोत, MICHAEL STEELE-ICC
कोहली का फॉर्म में न रहना एक बड़ा घरेलू मुद्दा बन गया है. राष्ट्रीय स्तर की कम से कम एक पत्रिका ने इस पर कवर स्टोरी की है. दूसरों ने इस पर क्रिकेट विशेषज्ञ लेखकों और खिलाड़ियों से लिखवाया है. 
एक वेबसाइट ने हिसाब लगाया है कि कोहली को शतक बनाए 1009 दिन बीत चुके हैं. लेकिन कोहली अगर एशिया कप में अपने फॉर्म में लौट आए तो ये सारी बातें हवा हो जाएंगी. 
बहरहाल एशिया कप के इस मैच ने दूसरी बड़ी स्टोरी से ध्यान हटा दिया है. ये है भारत-पाकिस्तान संबंध और खुद एशिया कप. 
15वां एशिया कप में दो ग्रुप में छह टीमें हिस्सा ले रही हैं. पहले इसका आयोजन श्रीलंका में होना था लेकिन वहां की आर्थिक और राजनीतिक हालात खराब होने के बाद इसे संयुक्त अरब अमीरात शिफ्ट कर दिया गया. 
प्रतियोगिता में उतर रही सभी टीमें 'सुपर फोर' में एक दूसरे से खेलेंगी. फाइनल 11 सितंबर को खेला जाएगा. 
भारत के बाहर होने पर चुटकी ले रहे पाकिस्तानी
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, PCB
कई बार शेड्यूल बदलने के बाद एशिया कप का मुक़ाबला संयुक्त अरब अमीरात में रविवार से शुरू होने वाला है. दुबई और शारजाह के मैदानों पर मुक़ाबलों की तैयारी पूरी हो चुकी है. 
भारत, पाकिस्तान, श्रीलंका, बांग्लादेश, हॉन्ग कॉन्ग और अफ़ग़ानिस्तान की टीमें इस टूर्नामेंट में हिस्सा ले रही हैं. 27 अगस्त को अफ़ग़ानिस्तान और श्रीलंका के मुकाबले से शुरू हो रहा टूर्नामेंट 11 सितंबर तक चलेगा. 
भारत में क्रिकेट फ़ैन्स को 28 अगस्त को होनेवाले भारत-पाकिस्तान मैच का बेसब्री से इंतज़ार है.
दोनों टीमें एक साल बाद आमने-सामने होंगी.
भारत और पाकिस्तान के कूटनीतिक रिश्तों की आंच क्रिकेट के मैदान पर नज़र आती रही है. शायद इसीलिए दोनों देशों के मुकाबले और जीत-हार को दोनों ही देशों के दर्शक एक अलग नज़रिए से देखते रहे हैं.
समाप्त
रोहित शर्मा की कप्तान वाली भारतीय टीम यूएई पहुंच गई है. सभी टीमें टूर्नामेंट में बेहतरीन प्रदर्शन के लिए नेट्स पर जम कर अभ्यास कर रही हैं.
बेसब्री से इंतज़ार वाले रविवार के मैच से पहले मैदान के बाहर खेल भावना का एक दिलचस्प नज़ारा देखने को मिला.
पाकिस्तान के तेज़ गेंदबाज़ शाहीन शाह अफ़रीदी के पैर में चोट लगी है और वो एशिया कप नहीं खेल पा रहे.
दृश्य कुछ ऐसा था कि वो चोटिल पैरों के साथ मैदान के बाहर बैठे हैं. उनके हाथ में मोबाइल फ़ोन है और वो किसी खिलाड़ी का हाथ उठाकर अभिवादन करते हैं.
इमेज स्रोत, PCB
अफ़रीदी और चहल
ये भारतीय स्पिनर युजवेंद्र चहल हैं. चहल उनके पास पहुंचते हैं तो नी ब्रेसेज़ पहने शाहीन सहारा लेकर उठते हैं और उनसे हाथ मिलाते हैं. 
फिर दोनों खिलाड़ी कंधा मिलाकर एक-दूसरे का हालचाल पूछते हैं. काफ़ी गर्मजोशी है दोनों खिलाड़ियों के हावभाव में. चहल उनसे उनकी इंजरी के बारे में पूछते हैं. 
शाहीन बताते हैं कि चोट कैसे लगी और उन्हें ठीक होने में कितना वक़्त लग सकता है. फिर वो कहते हैं कि वो वर्ल्ड कप में खेल पाएंगे. 
फिर शाहीन चहल से उनका हालचाल पूछते हैं. दोनों खिलाड़ी एक बार फिर हाथ और कंधा मिलाकर एक-दूसरे से मिलते हैं और चहल विदा हो जाते हैं.
ये भी पढ़ें:-विराट कोहली और धोनी के कायल हुए पाकिस्तानी, जमकर कर रहे हैं तारीफ़
इमेज स्रोत, PCB
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
शाहीन ख़ुद को व्यवस्थित करने की कोशिश कर रहे हैं कि तभी थोड़ी दूर पर भारत के स्टार खिलाड़ी विराट कोहली नज़र आते हैं.
कोहली ने कान में ब्लूटूथ ईयरपीस लगा रखा है. वो आगे बढ़कर शाहीन से हाथ मिलाते हैं और फिर बात करते हुए अपना दायां ईयरपीस निकाल लेते हैं. 
दोनों खिलाड़ी एक-दूसरे से काफ़ी मुस्कुरा कर बातें कर रहे हैं कि वीडियो में म्युज़िक तेज़ हो जाता है.
ये वीडियो पाकिस्तान क्रिकेट बोर्ड ने अपने ट्विटर हैंडल पर शेयर किया है और लिखा है कि क्रिकेट मैदान के साइडलाइन पर कुछ हाई-प्रोफ़ाइल मुलाक़ातें. 
तेज़ म्युज़िक में ये तो पता नहीं चल पाता कि कोहली और शाहीन के बीच क्या-क्या बातें हुईं, लेकिन हावभाव से ये पता चल जाता है कि कोहली उनकी चोट के बारे में पूछ रहे हैं. 
दोनों खिलाड़ी एक-दूसरे को देखकर मुस्कुरा रहे हैं. खेल भावना का बेहतरीन उदाहरण पेश हो रहा है. फिर कोहली 'टेक केयर' कह कर हाथ मिलाते हैं और आगे बढ़ जाते हैं.
ये भी पढ़ें:-शतक नहीं बना पा रहे विराट, लेकिन कप्तान के रूप में `बेस्ट' हैं
इमेज स्रोत, PCB
अफ़रीदी और पंत
वीडियो में फ़्लैश चमकता है और फिर शाहीन के सामने नज़र आते हैं भारत के उभरते हुए आक्रामक बल्लेबाज़ और विकेटकीपर ऋषभ पंत. दोनों खिलाड़ी हाथ मिलाते हैं. 
फिर शाहीन कहते हैं, "यार मैं सोच रहा हूं कि आपकी तरह बैटिंग शुरू कर दूं. एक हाथ से छक्के लगाऊं. "
इस पर पंत कहते हैं, "फ़ास्ट बॉलर को तो एफ़र्ट लगाना पड़ेगा सर!"
फिर पंत उनसे उनकी रिकवरी के बारे में पूछते हैं. शाहीन बताते हैं कि अभी पांच हफ़्ते का वक्त लगेगा. 
फिर वो पंत को मैच के लिए गुडलक बोलते हैं और ये भी कि वो मैच देखने आएंगे. फिर दोनों खिलाड़ी हाथ मिलाकर आगे बढ़ जाते हैं.
थोड़ी दूर चलने पर शाहीन की मुलाक़ात भारतीय टीम के उप-कप्तान के एल राहुल से होती है. उन्हें भी वो अपनी चोट के बारे में बताते हैं और ये भी कि वर्ल्ड कप में वो खेल पाएंगे. 
ये भी पढ़ें:-विराट कोहली पर भारी बाबर आज़म की पारी, क्या कप्तानों पर इंज़माम का दावा सही निकला?
भारतीय टीम के खिलाड़ियों से शाहीन अफ़रीदी की मैदान के बाहर मुलाक़ात का ये वीडियो वायरल है. 
पीसीबी ने इसे गुडविल जेस्चर यानी अच्छी भावना के तौर पर शेयर किया है. 
धुर विरोधी दोनों टीमों के खिलाड़ियों के बीच यहां दिख रही गर्मजोशी बताती है कि ये खिलाड़ी मैदान पर चाहे एक-दूसरे के कितने ही ख़िलाफ़ हों, मगर खेल भावना सबसे ऊपर होती है.
एक-दूसरे के ख़िलाफ़ ज़्यादा से ज़्यादा रन बनाने और कम से कम रन पर आउट करने के लिए चाहे कितने भी आमादा हों, इनके भीतर एक ऐसा खिलाड़ी भी है जो मैदान पर दिख रहे जोश और जुनून वाले चेहरे से एक अलग चेहरा भी रखता है जो बहुत कोमल है, केयरिंग है और खेल भावना से ऊपर है. 
रविवार 28 अगस्त को जब भारत और पाकिस्तान की टीमें आपस में भिड़ेंगी तो शाहीन अफ़रीदी मैदान के बाहर बैठकर मैच देख रहे होंगे. 
अपनी शानदार गेंदबाज़ी के लिए मशहूर शाहीन भारत के ख़िलाफ़ न खेल पाने पर शायद उदास होंगे.
वैसे भारत के तेज़ गेंदबाज़ जसप्रीत बुमराह भी एशिया कप में नहीं खेल पा रहे हैं. वो बेंगलुरु की नेशनल क्रिकेट अकादमी में रिकवर कर रहे हैं. 
इमेज स्रोत, AAMIR QURESHI
पाकिस्तान के पूर्व तेज़ गेंदबाज़ वक़ार यूनुस ने हाल में बयान दिया था शाहीन शाह अफ़रीदी के चोट की वजह से बाहर होने की वजह से भारतीय बल्लेबाज़ राहत की सांस ले रहे होंगे.
इस तंज़ की वजह है दोनों टीमों के बीच खेला गया आख़िरी टी20 मैच. ये मुकाबला पिछले साल 24 अक्टूबर को दुबई में ही खेला गया था और इस मैच को भारतीय टीम शायद ही याद रखना चाहेगी.
पाकिस्तानी तेज़ गेंदबाज़ शाहीन शाह अफ़रीदी ने इस मैच में भारतीय बल्लेबाज़ी की कमर तोड़कर रख दी थी. 
मैच के पहले ओवर की चौथी गेंद पर उन्होंने भारत के स्टार बल्लेबाज़ रोहित शर्मा को LBW आउट किया था. अपने दूसरे ओवर में उन्होंने के एल राहुल को बोल्ड कर पवेलियन भेजा था.
राहुल को जो गेंद फेंकी गई, उन्हें उसकी भनक तक नहीं थी और इसे टी-20 क्रिकेट की शानदार गेंदों में शुमार किया जाता है. 
इस मैच में उन्होंने भारतीय क्रिकेट टीम के दूसरे स्टार बल्लेबाज़ विराट कोहली का विकेट भी लिया था.
ये भी पढ़ें:-पाकिस्तान के शाहीन अफ़रीदी ने ऐसे लिखी थी जीत की स्क्रिप्ट
इमेज स्रोत, FRANCOIS NEL
इस मैच में शाहीन शाह अफ़रीदी के चार ओवर के स्पेल ने भारतीय टीम को उबरने का मौका नहीं दिया था. 
अफ़रीदी ने चार ओवर में 31 रन देकर तीन बेशक़ीमती विकेट लिए थे. 
भारत 20 ओवर खेलकर 151 रन बना सका था, जिसे पाकिस्तानी टीम के सलामी बल्लेबाज़ मोहम्मद रिज़वान (79) और कप्तान बाबर आज़म (68) ने बिना किसी तकलीफ़ के आसानी से हासिल किया.
भारतीय टीम पर मिली दस विकेट की शानदार जीत का श्रेय शाहीन शाह अफ़रीदी को दिया जाता है क्योंकि उस मैच से पहले भारत के तीन बल्लेबाज़ रोहित शर्मा, विराट कोहली और के एल राहुल की काफ़ी चर्चा थी. 
लेकिन कोहली (57) को छोड़कर कोई भारतीय बल्लेबाज़ पाकिस्तानी गेंदबाज़ों के सामने टिक नहीं सका था. 
इस मैच में शाहीन शाह अफ़रीदी को शानदार गेंदबाज़ी के लिए 'प्लेयर ऑफ़ द मैच' का ख़िताब दिया गया था.
ये भी पढ़ें:-एशिया कप 2022: भारत-पाकिस्तान के बीच कब होगा मुक़ाबला?
इमेज स्रोत, Getty Images
लंबे अरसे से अपने फ़ॉर्म से जूझ रहे विराट कोहली के लिए ये टूर्नामेंट काफ़ी अहमियत रखता है. 
उन पर अपनी करामाती बल्लेबाज़ी को वापस पाने का भारी दबाव है. नवंबर 2019 के बाद से उन्होंने क्रिकेट के किसी भी फ़ॉर्मेट में शतक नहीं बनाया है. 
सभी छह टीमों को दो ग्रुप में बांटा गया है. 
ग्रुप ए में भारत, पाकिस्तान और हॉन्ग कॉन्ग हैं. 
ग्रुप बी में अफ़ग़ानिस्तान, बांग्लादेश और श्रीलंका हैं. 
दोनों ग्रुप की टीमें आपस में मैच खेलेंगी और हर ग्रुप की टॉप दो टीमें सुपर फ़ोर में जाएंगी और इन्हीं में से दो टॉप टीमें फ़ाइनल में जाएंगी. 
फ़ाइनल मुक़ाबला 11 सितंबर को खेला जाएगा. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Tharaka Basnayaka/NurPhoto via Getty Images
भारत, पाकिस्तान समेत एशिया के क्रिकेट प्रशंसकों के लिए अगस्त-सितंबर का महीना ख़ास है. कोरोना की मुश्किलों को झेलकर चार साल बाद एशिया कप का आयोजन 27 अगस्त से संयुक्त अरब अमीरात में हो चुका है.
ये एशिया कप का 15वां सीजन है, पहले ये श्रीलंका में होना था लेकिन वहां चल रही उथल पुथल को देखते हुए इसे संयुक्त अरब अमीरात में स्थानांतरित कर दिया गया, लेकिन इसकी मेज़बानी श्रीलंका ही करेगा.
आइए जानते हैं इस टूर्नामेंट से जुड़ी ख़ास बातें:
इस टूर्नामेंट में कुल 6 टीमें हिस्सा ले रही हैं.
इनमें 5 स्थाई टीमें भारत, पाकिस्तान, अफ़ग़ानिस्तान, बांग्लादेश और श्रीलंका की हैं. वहीं संयुक्त अरब अमीरात, सिंगापुर, हॉन्ग कॉन्ग और कुवैत में से एक टीम बतौर छठी टीम एंट्री लेती. अब क्वालिफायर राउंड में हॉन्ग कॉन्ग ने बाजी मार ली है. हॉन्ग कॉन्ग बतौर छठी टीम टूर्नामेंट में हिस्सा ले रही है.
समाप्त
इन टीमों को दो ग्रुप में बांटा गया है-
ग्रुप A
ग्रुप B
इस टूर्नामेंट को ख़ास तौर पर भारत-पाकिस्तान के बीच होने वाले हाई वोल्टेज़ मैच के लिए भी जाना जाता है. इस बार भी दोनों टीमें भिड़ेंगी और पूरी दुनिया की निगाहें इस मैच पर होगी. भारत-पाकिस्तान के बीच पहला मुक़ाबला दुबई में 28 अगस्त को होगा. दोनों टीमें सुपर फोर में भी एक बार फिर भिड़ सकती हैं.
27 अगस्त से शुरू होने जा रहा ये टूर्नामेंट 11 सितंबर तक चलेगा. ग्रुप स्टेज में कब, किन टीमों के बीच मैच है, देखें-
इसके बाद दोनों ग्रुप की शीर्ष दो टीमें सुपर फोर के लिए क्वालिफाई करेंगी.
ऐसे में इसकी पूरी संभावना है कि ग्रुप ए से भारत और पाकिस्तान की टीमें सुपर फोर के लिए क्वालीफाई करें और दोनों टीमें चार सितंबर को फिर से भिड़ सकती हैं. 
सुपर फोर में जो टॉप 2 टीम होंगी वो 11 सितंबर को फ़ाइनल खेलेंगी. 11 सितंबर को दुबई में ही फ़ाइनल खेला जाएगा.
एशिया कप के ये मुक़ाबले शारजाह और दुबई में खेले जाएंगे.
भारत और पाकिस्तान के बीच एशिया कप के कुल 14 मुक़ाबले हो चुके हैं. इनमें से भारत ने 8 मैच जीते हैं, वहीं पाकिस्तान ने 5 मुक़ाबले जीते हैं, एक मैच का कोई नतीजा नहीं निकला.
इमेज स्रोत, NurPhoto/getty images
फाइल फोटो
ये टी20 वर्ल्ड कप का साल है, इसलिए एशिया कप भी टी20 फॉर्मेट में ही खेला जाएगा. इससे पहले साल 2016 में एशिया कप टी20 फॉर्मेट में खेला गया था. अब दूसरी बार टी20 फॉर्मेट में एशिया कप खेले जा रहे हैं. दरअसल, एशियन क्रिकेट काउंसिल ये फ़ैसला कर चुकी है कि जिस साल जिस फॉर्मेट का विश्व कप होगा, उसी फॉर्मेट को एशिया कप में भी अपनाया जाएगा.
एशिया कप में भारत का हमेशा से दबदबा रहा है. पिछले 14 सीजन में भारत ने सबसे ज़्यादा 7 बार ये कप जीता है. श्रीलंका की टीम ने 5 बार ये टूर्नामेंट जीता है. पाकिस्तानी टीम 2 बार ये टूर्नामेंट जीत चुकी है. बांग्लादेश की टीम तीन बार फाइनल में पहुंच चुकी है लेकिन अभी भी टीम को जीत का इंतज़ार है.
इस टूर्नामेंट के लिए भारतीय चयनकर्ताओं ने 15 सदस्यीय टीम का चयन किया गया है और ब्रेक के बाद विराट कोहली और चोट के बाद केएल राहुल की वापसी हुई है. वहीं दूसरी ओर चोट के चलते जसप्रीत बुमराह और हर्षल पटेल इस टूर्नामेंट में हिस्सा नहीं लेंगे. ये दोनों फ़िलहाल नेशनल क्रिकेट अकादमी, बेंगलुरु में फ़िट होने की कोशिशों में जुटे हैं.एशिया कप की टीम में युवा विकेटकीपर बल्लेबाज़ों ईशान किशन और संजू सैमसन को भी जगह नहीं मिली है. विकेटकीपर बल्लेबाज़ के तौर पर ऋषभ पंत और दिनेश कार्तिक चयनकर्ताओं का भरोसा जीतने में कामयाब रहे हैं.
भारतीय टीम इस प्रकार है: रोहित शर्मा (कप्तान), केएल राहुल (उपकप्तान), विराट कोहली, सूर्यकुमार यादव, दीपक हुड्डा, ऋषभ पंत (विकेटकीपर), दिनेश कार्तिक (विकेटकीपर), हार्दिक पांड्या, रवींद्र जडेजा, आर अश्विन, युजवेंद्र चहल, रवि बिश्नोई, भुवनेश्वर कुमार, अर्शदीप सिंह, आवेश ख़ान.
मुख्य कोच राहुल द्रविड़ के कोरोना संक्रमित होने के बाद वीवीएस लक्ष्मण को भारतीय टीम का अंतरिम कोच बनाया गया है. कोविड टेस्ट में निगेटिव आने के बाद राहुल द्रविड़ टीम से जुड़ेंगे. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
''मैं वर्ल्ड कप को लेकर काफ़ी उत्साहित थी. मैंने टीम में जगह नहीं बनाई लेकिन खेल देखने जाती. यह हमारे देश के लिए प्रतिष्ठा की बात थी कि वर्ल्ड कप की मेज़बानी करता. लेकिन अब स्थिति उलट हो गई है और यह मेरे लिए निराश करने वाला है.'' 
मुंबई की 17 साल की महिला फुटबॉलर सई अपना दुख इन शब्दों में बयान करती हैं. 
भारत को अंडर-17 महिला फुटबॉल वर्ल्ड कप की मेज़बानी का मौक़ा मिला था. सई की तरह सभी युवा फुटबॉलरों, ख़ास कर लड़कियों में इसे लेकर ख़ुशी का माहौल था. लेकिन अंतरराष्ट्रीय फुटबॉल की शासकीय संस्था फीफा ने ऑल इंडिया फ़ुटबॉल फेडरेशन (AIFF) को निलंबित कर दिया है. 
AIFF भारत में खेलों का संचालन निकाय है. अब अक्टूबर 2022 में भारत में अंडर-17 महिला फुटबॉल विश्व कप के भविष्य पर सवालिया निशान लग गया है. 
फ़ीफ़ा ने कहा है कि AIFF में तीसरे पक्ष का अनुचित दख़ल है, इसलिए निलंबित करने का फ़ैसला लिया गया है. 
समाप्त
सई ने कहा, ''इस विश्व कप के कारण खेलों को काफ़ी प्रोत्साहन मिलता. सभी की नज़रें भारत और भारत के खिलाड़ियों पर रहेंगी. इस विश्व कप के कारण भारत की जो लड़कियाँ फुटबॉल खेलना चाहती थीं, वे प्रोत्साहित होतीं. इसके अलावा कई लोग इसे देखने के बाद फुटबॉल खेलने का फ़ैसला करतीं.'' 
सई कहती हैं कि यह विश्व कप काफ़ी प्रेरणादायी होता. लेकिन अब ऊहापोह की स्थिति है. सई की तरह कई खिलाड़ी अब फुटबॉल पर ध्यान केंद्रित करना चाहती हैं लेकिन उन्हें लगता है कि इस तरह की चीज़ों का असर खेल पर बुरा पड़ता है. 
लेकिन यह सब कैसे हुआ? क्या अभी कोई रास्ता बचा है कि भारत अक्टूबर में अंडर-17 महिला विश्व कप की मेज़बानी करे? 
इमेज स्रोत, Getty Images
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
फ़ीफ़ा के नियमों के मुताबिक़ संचालन बॉडी में स्वायत्तता का होना अनिवार्य है. यानी AIFF को किसी भी राजनीतिक दख़ल से मुक्त होना चाहिए. इसमें कोई क़ानूनी दख़ल भी नहीं होना चाहिए. 
भारत कोई पहला देश नहीं है, जिसे इस नियम के कारण निलंबित किया गया है. बेनिन, कुवैत, नाइजीरिया और इराक़ को भी अतीत में इस नियम के उल्लंघन में निलंबित किया गया था. 
पिछले साल पाकिस्तान के फ़ुटबॉल फ़ेडरेशन को इसी नियम के तहत प्रतिबंधित किया गया था. जुलाई 2022 में पाकिस्तान से प्रतिबंध हटाया गया था. हालाँकि कीनिया और ज़िम्बॉब्वे पर यह प्रतिबंध अब भी है. 
भारत में AIFF की कमान एक दशक से ज़्यादा समय तक फ़ीफ़ा काउंसिल के पूर्व सदस्य प्रफुल पटेल के पास रही है. पटेल सांसद और पूर्व केंद्रीय मंत्री हैं. वह राष्ट्रवादी कांग्रेस पार्टी के नेता हैं. 
पटेल AIFF के अध्यक्ष तीन बार रहे हैं. अध्यक्ष का कार्यकाल चार सालों के लिए होता है. नेशनल स्पोर्ट्स कोड के तहत पटेल अब  AIFF के अध्यक्ष नहीं बन सकते हैं. 2020 में पटेल का टर्म पूरा होने के बावजूद अध्यक्ष की नियुक्ति को लेकर कोई नया चुनाव नहीं हुआ.  
AIFF को लगता है कि ऐसा उसके संविधान में संशोधन के कारण हुआ. AIFF में दिल्ली का प्रतिनिधित्व करने वाले संगठन फुटबॉल दिल्ली इस मामले को अदालत में लेकर गया और आरोप लगाया कि प्रफुल पटेल को अवैध तरीक़े से पद पर बनाए रखा गया.
सुप्रीम कोर्ट ने इस साल मई महीने में AIFF को भंग कर दिया था और एक तीन सदस्यीय कमिटी की नियुक्ति की थी. इस कमिटी को ज़िम्मेदारी दी गई थी कि AIFF के संविधान का संशोधन कर चुनाव कराया जाए. 
इमेज स्रोत, Getty Images
इसके जवाब में फ़ीफ़ा और एशियन फ़ुटबॉल कॉन्फेडरेशन (एएफ़सी) ने भारत में एक प्रतिनिधिमंडल भेजा था. यह प्रतिनिधिमंडल एएफ़सी के महासचिव विंडर जॉन के नेतृत्व में आया था. इस प्रतिनिधिमंडल ने भारत में फुटबॉल के अलग-अलग लोगों से बात की थी.  
आख़िरकार फ़ीफ़ा ने भारत को निलंबित कर दिया. फ़ीफ़ा ने अपने बयान में कहा है, ''AIFF प्रशासन जब पूरी तरह से काम करने लगेगा तो प्रतिबंध हटा दिया जाएगा.'' 
मीडिया कंसल्टिंग फर्म ओर्मैक्स के अनुसार, भारत में 2.34 करोड़ लोग फुटबॉल देखते हैं. हाल के वर्षों में भारतीयों का फ़ुटबॉल के प्रति आकर्षण बढ़ा है. लेकिन फ़ीफ़ा के निलंबन से इस पर बुरा असर पड़ेगा. इस निलंबन का मतलब है कि भारत कोई अंतरराष्ट्रीय मैच की मेज़बानी नहीं कर पाएगा. भारत इन मैचों में हिस्सा नहीं ले सकता है. भारत के फ़ुटबॉल क्लब किसी विदेशी खिलाड़ी से समझौते नहीं कर सकते हैं. इस निलंबन का असर घरेलू टूर्नामेंट पर नहीं पड़ेगा. 
लेकिन इसका सबसे ज़्यादा असर महिला फुटबॉल पर पड़ेगा. भारत अंडर-17 महिला फुटबॉल विश्व कप 2020 की मेज़बानी करने वाला था लेकिन कोविड महामारी के कारण इसे स्थगित करना पड़ा था. 
इसके बाद इसे इस साल 11 से 30 अक्टूबर तक होना था. मेज़बान होने के नाते भारत के इस टूर्नामेंट में हिस्सा लेने का मौक़ा मिला था. इस निलंबन का मतलब है कि भारत की लड़कियाँ नहीं खेल पाएँगी. 
इमेज स्रोत, Getty Images
पूर्व खेल मंत्री किरेन रिजिजू
फ़ुटबॉल की एक प्रशंसक अमिशा ख़ान कहती हैं कि उम्मीद अब भी ज़िंदा है. अमिशा कहती हैं, ''महिला फ़ुटबॉल को लेकर यहाँ बहुत जोश नहीं है लेकिन हाल के समय में चीज़ें बदली हैं. हम बाला देवी जैसी खिलाड़ियों को देखने के लिए उत्साहित थे. भारत में बड़ी संख्या में लोग फ़ुटबॉल से प्यार करते हैं. मुझे लगता है कि फ़ीफ़ा इस पर फिर से विचार करेगा. मुझे लगता है कि यह लंबे समय तक नहीं होगा.'' 
मुस्लिम बहुल इलाक़ा मुंबई के पास मुंबरा में युवतियों को फ़ुटबॉल की ट्रेनिंग देने वाला संगठग परचम की सह-संस्थापक सबाह ख़ान बताती हैं कि उनकी खिलाड़ियों में फ़ीफ़ा के फ़ैसले से निराशा है. वह कहती हैं, ''हाल ही उन्होंने हमें टूर्नामेंट के लिए पहला टिकट दिया था. यह टूर्नामेंट भारत की लड़कियों के लिए सुनहरा अवसर है. यह वर्ल्ड कप है और इससे खेलों में महिलाओं को प्रोत्साहन मिलेगा.'' 
ब्रॉन्ज़ जीतकर भी पूजा गहलोत ने मांगी माफ़ी, पीएम मोदी बोले- 'माफ़ी नहीं,जश्न मनाओ'
सबाह ख़ान बताती हैं, ''हमें उम्मीद है कि कुछ समाधान निकलेगा. हमने अभी सरेंडर नहीं किया है. अब भी वक़्त है. टिकट पहले ही बुक हो गए हैं. कोई भी टिकट अब बचा नहीं है. इसका मतलब है कि फुटबॉल में लोगों की दिलचस्पी बढ़ी है."
भारतीय फुटबॉल टीम के कप्तान रहे बाइचुंग भूटिया ने भी इसे लेकर प्रतिक्रिया दी है. उन्होंने कहा है कि फ़ीफ़ा का फ़ैसला बहुत ही दुर्भाग्यपूर्ण है.
बाइचुंग भूटिया ने मीडिया से बातचीत में कहा, ''मुझे लगता है कि यह सही मौक़ा है कि हम अपनी व्यवस्था को दुरुस्त करें. फ़ीफ़ा के 85 साल के इतिहास में पहली बार ऑल इंडिया फ़ुटबॉल फेडरेशन पर प्रतिबंध लगाया गया है. मुझे उम्मीद है कि चुनाव के बाद बैन हट जाएगा.'' 
इस बीच, फ़ीफ़ा ने ये भी कहा है कि वह "भारत के युवा मामलों और खेल मंत्रालय के संपर्क में है और कोई न कोई सकारात्मक नतीजा निकलेगा.''   
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
भारतीय क्रिकेट प्रेमियों के लिए अगस्त से नवंबर का समय काफ़ी दिलचस्प होने वाला है. इस दौरान कई देशों के साथ द्विपक्षीय सिरीज़ खेलने के अलावा भारतीय टीम दो टी-20 टूर्नामेंट में भी हिस्सा लेगी- एशिया कप और टी-20 वर्ल्ड कप.  
एशिया कप 2022 का आयोजन 27 अगस्त से 11 सितंबर के बीच संयुक्त अरब अमीरात में हो रहा है. इस टूर्नामेंट के लिए भारतीय चयनकर्ताओं ने 15 सदस्यीय टीम का चयन किया गया है और ब्रेक के बाद विराट कोहली और चोट के बाद केएल राहुल की वापसी हुई है.  
वहीं दूसरी ओर चोट के चलते जसप्रीत बुमराह और हर्षल पटेल इस टूर्नामेंट में हिस्सा नहीं लेंगे. ये दोनों फ़िलहाल नेशनल क्रिकेट अकादमी, बेंगलुरु में फ़िट होने की कोशिशों में जुटे हैं. 
एशिया कप की टीम में युवा विकेटकीपर बल्लेबाज़ों ईशान किशन और संजू सैमसन को भी जगह नहीं मिली है. विकेटकीपर बल्लेबाज़ के तौर पर ऋषभ पंत और दिनेश कार्तिक चयनकर्ताओं का भरोसा जीतने में कामयाब रहे हैं.  
वहीं मिडिल ऑर्डर के बल्लेबाज़ श्रेयस अय्यर, तेज़ गेंदबाज़ दीपक चाहर और बाएं हाथ के स्पिनर अक्षर पटेल को ज़रूरत पड़ने पर अर्शदीप सिंह, रवि बिश्नोई और आवेश ख़ान की जगह लेने वाले बैकअप यानी स्टैंड बाई खिलाड़ी के तौर पर रखा गया है.   
समाप्त
कोहली को वेस्टइंडीज़ दौरे के दौरान आराम दिया गया था और वे ज़िंबाब्वे के ख़िलाफ़ वनडे सिरीज़ में भी हिस्सा नहीं लेंगे. 
उनकी टीम में वापसी हुई है लेकिन इस वापसी पर ही सबसे ज़्यादा सवाल उठ रहे हैं.  
इमेज स्रोत, Getty Images
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
मौजूदा समय में भारतीय क्रिकेट में सबसे फ़िट खिलाड़ियों एक हैं कोहली. लेकिन इस साल के इंडियन प्रीमियर लीग के बाद भारत ने 22 इंटरनेशनल मैच खेले हैं, उनमें से 17 मैचों में कोहली टीम में शामिल नहीं रहे हैं. 
टी-20 क्रिकेट में तो इस साल उनका औसत 20.25 रह गया जबकि स्ट्राइक रेट भी पहले की तुलना में घटकर 128 के आस पास रह गया है. बावजूद इसके कोहली पर चयनकर्ताओं ने अपना भरोसा जताया है. 
इसकी वजहों में फिटनेस के अलावा कोहली का अपना रिकॉर्ड भी है. कोहली ने अब तक खेले गए 99 टी-20 मैचों में 50.12 की औसत से रन बटाएं हैं, वहीं टी-20 वर्ल्ड कप में कोहली का औसत बढ़कर 76.81 हो जाता है.  
लेकिन सच यह भी है कि कोहली लगभग तीन सालों से इंटरनेशनल क्रिकेट में शतक बनाने का इंतज़ार कर रहा है. आख़िरी बार दिसंबर, 2019 में बांग्लादेश के ख़िलाफ़ उन्होंने शतक बनाया था. भारत के लिए आख़िरी मैच उन्होंने इंग्लैंड के ख़िलाफ़ वनडे मुक़ाबला 17 जुलाई, 2022 को खेला था. 
इसके बाद वेस्टइंडीज़ दौरे पर आठ इंटरनेशनल मैचों में वे हिस्सा नहीं लिए हैं और ज़िंबाब्वे के ख़िलाफ़ 18 अगस्त होने वाली तीन वनडे मैचों की सिरीज़ में भी वे मौजूद नहीं होंगे.  
कोहली लंबे समय से शतक भले नहीं बना पाए हों लेकिन वे एकदम आउट ऑफ़ फॉर्म भी नहीं हैं.  टी-20 जैसे फॉरमेट में भी उन्होंने कुछ अर्धशतक बनाए हैं. ऐसे में चयनकर्ताओं को उम्मीद है कि वे आने वाले दिनों बड़ी पारी खेलेंगे. यह सही है कि हर क्रिकेटर के करियर में उतार चढ़ाव आते हैं. 
इंटरनेशनल क्रिकेट में जो रूट, केन विलियम्सन और स्टीव स्मिथ जैसे बल्लेबाज़ भी गुजरे हैं और अब बड़ी पारियां खेल रहे हैं. लेकिन सवाल यही है कि कोहली को जितने मौके दिए जा रहे हैं, उतने मौके क्या किसी दूसरे क्रिकेटर को मिल पाता है? 
सवाल संजू सैमसन और ईशान किशन का 
इमेज स्रोत, Getty Images
वैसे भारतीय क्रिकेट पर पिछले कुछ समय से नजर रखने वालों को उम्मीद थी कि संजू सैमसन को कोहली की जगह टीम में चुना जाएगा. 2015 में इंटरनेशनल क्रिकेट में डेब्यू करने के बाद संजू सैमसन अब तक अपने करियर में महज एक बार लगातार तीन मैचों में खेल पाए हैं. 
लेकिन चयनकर्ताओं ने विकेटकीपर के तौर पर ऋषभ पंत को प्राथमिकता दी जबकि दूसरे विकेटकीपर के तौर पर दिनेश कार्तिक और केएल राहुल के विकल्प को शामिल किया गया है.  लेकिन संजू सैमसन के प्रशंसकों को यह चयन गले नहीं उतर रहा है और इसकी झलक उनकी सोशल मीडिया एकाउंट्स में प्रशंसकों के कमेंट्स से जाहिर होता है. 
पिछले कुछ समय के उनके फॉर्म को देखते हुए केरल के इस युवा क्रिकेटर की टीम में दावेदारी भी बनती है. लेकिन संजू सैमसन को स्टैंड बाई खिलाड़ियों को भी जगह नहीं मिली है. 15 सदस्यीय टीम में टी-20 के दो अन्य नियमित खिलाड़ी ईशान किशन और श्रेयस अय्यर को भी टीम में जगह नहीं बना सके हैं.  
ईशान किशन को टी-20 वर्ल्ड कप, 2021 के दौरान रिज़र्व ओपनर के तौर पर टीम में शामिल किया गया है, उन्हें भी टीम में शामिल नहीं किया गया. 
आयरलैंड के ख़िलाफ़ जून में खेली गई सिरीज़ के बाद वे टीम में तो बने रहे हैं लेकिन उन्हें प्लेइंग इलेवन में खेलने का मौका नहीं मिला है. 19 टी-20 मैचों में 30.16 की औसत और 131.15 की स्ट्राइक रेट 543 रन बनाए हैं. लेकिन पंत और कार्तिक को तरज़ीह दिए जाने की वजह से 24 साल के युवा ईशान किशन को टीम में मौका नहीं मिल पाया.  
वो कपिल देव जिन्हें दुनिया नहीं जानती
इमेज स्रोत, Getty Images
ऐसे में सबसे बड़ा सवाल यही है कि क्या एशिया कप की मौजूदा टीम के साथ ही भारत ऑस्ट्रेलिया में होने वाले वर्ल्ड टी-20 टूर्नामेंट में खेलने उतरेगा.  
इस सवाल पर विचार करने से पहले टीम की मौजूदा स्थिति को देखना ज़रूरी है, टीम के 15 खिलाड़ियों में कम से कम 12 खिलाड़ी ऐसे हैं जो वर्ल्ड टी-20 की टीम में शामिल हो सकते हैं.  लेकिन निश्चित तौर पर दो-तीन जगहों पर अभी भी कई विकल्पों में अंतिम चुनाव बाक़ी है.  
जिन 12 खिलाड़ियों की टीम में जगह पक्की लग रही है, उसमें बतौर बल्लेबाज़ कप्तान रोहित शर्मा, केएल राहुल और सूर्य कुमार यादव शामिल हैं. इन तीनों की एशिया कप में भी अहम भूमिका रहने वाली है.  रोहित और राहुल पर ओपनिंग की ज़िम्मेदारी है. जबकि सूर्यकुमार यादव और विराट कोहली पर मिडिल ऑर्डर को मज़बूत करने का दारोमदार है. इसके अलावा ऋषभ पंत भी बल्लेबाज़ी को मज़बूती दे सकते हैं.  
ऋषभ पंत की बल्लेबाज़ी को देखते हुए उनकी जगह तो टीम में पक्की ही है, लेकिन बढ़ती उम्र में दिनेश कार्तिक का भविष्य इस टीम के साथ कब तक होगा, इसका जवाब केवल टीम के चयनकर्ता ही दे सकते हैं.  बहुत संभव है कि हाल के दिनों में कार्तिक आख़िरी ओवरों में जिस तरह की तूफ़ानी बल्लेबाज़ी की है, उसका लाभ उन्हें मिला हो लेकिन अहम सवाल यह है कि लंबे समय की योजना में वह कहां फिट होते हैं, इसका जवाब फ़िलहाल किसी के पास नहीं है.  
ऑलराउंडर की भूमिका में हार्दिक पांड्या और रविंदर जडेजा पहली पसंद हैं. पिछले कुछ समय से दोनों खिलाड़ियों ने बल्ले और गेंद से, बखूबी प्रदर्शन किया है. चोट के बाद वापसी करते हुए हार्दिक पांड्या ने इंग्लैंड में 140 किलोमीटर प्रति घंटे की तेज़ रफ्तार से गेंदबाज़ी करते हुए शानदार वापसी की है. 
गेंदबाज़ी में भारत के नंबर वन गेंदबाज़ जसप्रीत बुमराह की गैरमौजूदगी में, भुवनेश्वर कुमार, आवेश ख़ान, अर्शदीप सिंह, रविचंद्रन अश्विन, रवि बिश्नोई और यजुवेंद्र चाहल पर भारतीय स्कोर की रक्षा और विपक्षी टीम को समेटने की ज़िम्मेदारी होगी.  
हालांकि भारत दल को सबसे अनुभवी गेंदबाज़ मोहम्मद शमी की कमी खल सकती है. शमी पिछले साल के वर्ल्ड कप के बाद से टी-20 टीम का हिस्सा नहीं रहे हैं. लेकिन आईपीएल 2022 में गुजरात टाइटंस को ख़िताब दिलाने में शमी की अहम भूमिका रही है. 
एशिया कप की टीम में नहीं होने के बावजूद मोहम्मद शमी टी-20 वर्ल्ड कप में भारत का हिस्सा हो सकते हैं, क्योंकि ऑस्ट्रेलियाई पिचों की ज़रूरत को देखते हुए उन्हें नज़रअंदाज़ करना मुश्किल होगा.  
'हर कोई पूछता है मिताली राज शादी कब करेगी?' 
इमेज स्रोत, Getty Images
15वें एशिया कप में छह टीमें हिस्सा ले रही हैं. मौजूदा चैंपियन भारत, सात बार एशिया कप पर कब्ज़ा जमा चुका है. अब तक ये टूर्नामेंट वनडे क्रिकेट के फॉर्मेट में हुए हैं जबकि इस बार टी-20 फॉर्मेट में खेला जा रहा है. माना जा रहा है कि इससे टीमों को वर्ल्ड टी-20 की तैयारी में मदद मिलेगी.  
छह टीमों को दो ग्रुप में बांटा गया है. भारत, पाकिस्तान के अलावा क्वालिफाईंग राउंड से प्रवेश पाने वाली टीम ग्रुप ए में होगी. जबकि श्रीलंका, बांग्लादेश और अफ़ग़ानिस्तान की टीम ग्रुप बी में. 
प्रत्येक टीम ग्रुप स्टेज में अपने अपने ग्रुप की बाक़ी टीमों के साथ एक बार भिड़ेगी और दोनों ग्रुप की शीर्ष दो टीमें सुपर फोर राउंड में प्रवेश करेगी. 
सुपर फोर राउंड की शीर्ष दो टीमों के बीच फ़ाइनल खेला जाएगा. लेकिन टूर्नामेंट का सबसे बड़ा मुक़ाबला 28 अगस्त को भारत और पाकिस्तान के बीच खेला जाएगा.  
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, POA
पाकिस्तान के मुक्केबाज़ सुलेमान बलूच और नजीरुल्लाह की तस्वीर
इंग्लैंड के बर्मिंघम में हुए 22वें कॉमनवेल्थ गेम्स में हिस्सा ले रहे पाकिस्तान के दल में शामिल दो मुक्केबाज़ लापता हो गए हैं. सुलेमान बलूच और नजीरुल्लाह, इन दो मुक्केबाज़ों का पता नहीं चल रहा है.
पाकिस्तान ओलंपिक संघ के अध्यक्ष लेफ्टिनेंट जनरल सैयद आरिफ़ हसन (सेवानिवृत्त) ने बीबीसी उर्दू से बातचीत में कहा कि दो मुक्केबाज़ टीम के साथ नहीं हैं और खेलों के समापन के बाद पाकिस्तान नहीं लौटे हैं.
आरिफ़ हसन ने कहा कि राष्ट्रमंडल खेलों में हिस्सा ले रही पाकिस्तानी टीम की वापसी से कुछ घंटे पहले मुक्केबाज़ी टीम के कोच ने दोनों मुक्केबाजों के कमरे में फ़ोन कर उन्हें नाश्ता करने और वापसी की तैयारी करने को कहने की कोशिश की.
आरिफ़ हसन के मुताबिक कोच ने फ़ोन पर कोई जवाब नहीं मिलने पर कुछ देर इंतज़ार किया, जिसके बाद उन्होंने प्रबंधन से कमरे खोलने के लिए कहा, इन दोनों मुक्केबाज़ों का सामान वहां था, लेकिन वे दोनों ग़ायब थे.
उन्होंने यह भी बताया है कि राष्ट्रमंडल खेलों के प्रबंधन और बर्मिंघम स्थित पाकिस्तान वाणिज्य दूतावास को तत्काल इस बारे में सूचित कर दिया गया है. इसके अलावा दोनों मुक्केबाज़ों के लापता होने को लेकर पुलिस में रिपोर्ट भी दर्ज कर ली गई है.
समाप्त
सैयद आरिफ़ हसन के मुताबिक दोनों मुक्केबाजों के पासपोर्ट और अन्य यात्रा दस्तावेज़ पाकिस्तान की मुक्केबाज़ टीम प्रबंधन के पास हैं.
उन्होंने ये भी बताया है कि दोनों मुक्केबाज़ों ने मैनेजर को कहीं जाने की सूचना नहीं दी थी.
इस घटना पर पाकिस्तान ओलंपिक संघ ने एक समिति का गठन किया है. बर्मिंघम और लंदन में दोनों मुक्केबाज़ों के दोस्तों और रिश्तेदारों के बारे में भी जानकारी जुटाई जा रही है ताकि पता लगाया जा सके कि दोनों मुक्केबाज़ किसके संपर्क में थे.
इंग्लैंड में लापता हुए दोनों मुक्केबाज़ राष्ट्रीय प्रतियोगिताओं में पाकिस्तान की सेना का प्रतिनिधित्व करते हैं.
नज़ीरुल्लाह कराची के ल्यारी में मूसा लेन के रहने वाले हैं और यह उनकी पहली विदेश यात्रा थी. उन्हें इंग्लैंड के मुक्केबाज़ के ख़िलाफ़ पांच-शून्य से हार का सामना करना पड़ा था.
सुलेमान बलूच सरगोधा के रहने वाले हैं और इससे पहले कई विदेशी दौरे कर चुके हैं. उन्हें राष्ट्रमंडल खेलों में भारतीय मुक्केबाज़ के हाथों पांच-शून्य हार का सामना करना पड़ा था.
पहले भी कई एशियाई और अंतरराष्ट्रीय प्रतियोगिताओं के अवसर पर पाकिस्तानी मुक्केबाज़ों के ग़ायब होने की ख़बरें आती रही हैं.
इमेज स्रोत, Getty Images
हाल में संपन्न राष्ट्रमंडल खेलों से एथलीटों के लापता होने की यह दूसरी घटना है.
इसी तरह, श्रीलंका की 160 सदस्यीय टीम के दस सदस्य जो पहले इंग्लैंड आए थे, लापता हो गए हैं, जिनमें नौ खिलाड़ी और एक अधिकारी शामिल हैं. श्रीलंकाई अधिकारियों ने पुलिस में गुमशुदगी की रिपोर्ट दर्ज कराई थी.
अंतरराष्ट्रीय प्रतियोगिताओं के दौरान खिलाड़ियों के लापता होने की घटनाएं पहले भी हो चुकी हैं. आमतौर पर बेहतर आर्थिक भविष्य की ख़ातिर ऐसे खिलाड़ी अपने देश वापस नहीं लौटना चाहते और इन प्रतियोगिताओं का फ़ायदा उठाकर ग़ायब हो जाते हैं.
CWG_medal_table_HINDI
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Reuters
अरशद नदीम
पाकिस्तान के स्पोर्ट्स कल्चर में, जहाँ हर बात क्रिकेट से शुरू होकर क्रिकेट पर ही ख़त्म हो जाती है और क्रिकेटर्स को ही स्टार का दर्जा मिलता है, वहां अन्य खेल दूसरे दर्जे के हो जाते हैं. 
हॉकी में अब हसन सरदार और शाहबाज़ अहमद नहीं रहे, जिनके जादुई खेल की दुनिया दीवानी थी और स्क्वैश कोर्ट से जहांगीर ख़ान और जान शेर ख़ान की जीत की ख़बरें भी आना बंद हो गई हैं. 
अतीत की यादों को ताज़ा करने के लिए एथलेटिक्स भी है, जिसमें अब्दुल ख़ालिक़, मोहम्मद इक़बाल, मोहम्मद नवाज़, ग़ुलाम राज़िक़, मुबारक शाह और मोहम्मद यूनिस के कारनामे सुन कर दिल ख़ुश हो जाता था, लेकिन अब पाकिस्तान के एथलेटिक्स को एक नया चेहरा मिल गया है, जिसने ट्रैक एंड फ़ील्ड की दुनिया में पाकिस्तान को एक नए अंदाज़ में पेश किया है. 
अरशद नदीम आज पाकिस्तान के हर घर में चर्चा का विषय हैं. हर घर में उनके ही चर्चे हैं. सिर्फ़ पाकिस्तान में ही नहीं बल्कि दूसरे देशों में भी उनकी चर्चा हो रही है. 
पाकिस्तान क्रिकेट टीम के कप्तान और मशहूर बल्लेबाज़ बाबर आज़म इस समय पाकिस्तान में सबसे ज़्यादा ध्यान खींचने वाले खिलाड़ी हैं, जिनके प्रशंसक दुनिया भर में हैं, लेकिन सोचिए अरशद नदीम की उपलब्धि कितनी बड़ी है कि बाबर आज़म भी उनकी तारीफ़ किए बिना नहीं रह सके. 
समाप्त
दुनिया भर से मिले बधाई संदेशों में भारतीय एथलीट नीरज चोपड़ा भी प्रमुख हैं. उन्होंने अपने ट्वीट में लिखा, "अरशद भाई गोल्ड मैडल और नए गेम्स (कॉमनवेल्थ) रिकार्ड के साथ 90 मीटर की दूरी पार करने के लिए मुबारकबाद. आगे के कॉम्पीटिशन के लिए शुभकामनएं." 
अरशद नदीम के बारे में यह कहना ग़लत होगा कि उनकी चर्चा सिर्फ़ इसलिए हो रही है, क्योंकि वह राष्ट्रमंडल खेलों में स्वर्ण पदक जीतने में कामयाब रहे, बल्कि वह पिछले दो साल से दुनिया की नज़रों में हैं और उनकी इस यात्रा में एक अजीब आकर्षण है जो सभी को अपनी तरफ़ खींचता है. 
सवाल यह उठता है कि आख़िर अरशद नदीम में ऐसा क्या है कि उन्होंने सभी को अपनी ओर आकर्षित किया हुआ है और हर कोई उनके बारे में ही बात कर रहा है. 
ये भी पढ़ें-:
इमेज स्रोत, Arshad Nadeem
अरशद नदीम
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
अरशद नदीम पिछले छह वर्षों से अंतरराष्ट्रीय मुक़ाबलों में पाकिस्तान का प्रतिनिधित्व कर रहे हैं, लेकिन साल  2019 तक वह सुर्ख़ियों में नहीं आए थे. 
साल 2016 में, भारत के गुवाहाटी में आयोजित हुए दक्षिण एशियाई खेलों में उन्होंने कांस्य पदक जीता था, और अगले वर्ष बाकू में आयोजित हुए इस्लामिक खेलों में भी वह तीसरे स्थान पर रहे थे. 
साल 2018 के एशियाई खेलों में उन्होंने कांस्य पदक जीता था, लेकिन उसी साल गोल्ड कोस्ट में आयोजित राष्ट्रमंडल खेलों में वो आठवें स्थान पर रहे थे. 
अरशद नदीम के कैरियर का टर्निंग पॉइंट साल 2019 में नेपाल में आयोजित दक्षिण एशियाई खेलों में आया, जहां उन्होंने 86.29 मीटर की दूरी पर भाला फेंककर न केवल उन खेलों में एक नया रिकॉर्ड बनाया, बल्कि वो टोक्यो ओलंपिक के लिए भी क्वालिफ़ाई करने में सफल हो गए थे. 
पाकिस्तान के एथलेटिक्स इतिहास में यह पहली बार था कि किसी एथलीट ने ओलंपिक के लिए सीधे क्वालीफ़ाई किया, क्योंकि इससे पहले हाल के वर्षों में पाकिस्तान के एथलीटस वाइल्ड कार्ड एंट्री के माध्यम से ही ओलंपिक में शामिल होते रहे हैं. 
ओलंपिक से पहले, अरशद नदीम ने ईरान में एथलेटिक्स प्रतियोगिता में 86.38 मीटर के साथ अपना ही राष्ट्रीय रिकॉर्ड बेहतर किया था. 
टोक्यो ओलंपिक में, वह 84.62 मीटर से आगे नहीं जा सके और उन्हें पांचवें स्थान पर ही संतोष करना पड़ा था, लेकिन वह यह संकेत दे चुके थे, कि आने वाले मुक़ाबलों में वो अपने प्रतिद्वंद्वियों को चुनौती देने की स्थिति में होंगे. 
इमेज स्रोत, Fayyaz Bukhari
अरशद नदीम के कोच फैयाज बुखारी को अचानक हटा दिया गया
कोहनी की चोट के कारण टोक्यो ओलंपिक के बाद का समय अरशद नदीम के लिए किसी परीक्षा से कम नहीं बीता, साथ ही, घुटने के दर्द ने भी उनकी परेशानी को और बढ़ा दिया. 
कोहनी की इस चोट के कारण अरशद नदीम कई बड़े इवेंट में हिस्सा नहीं ले सके, लेकिन उन्होंने वर्ल्ड एथलेटिक्स चैंपियनशिप, वर्ल्ड चैंपियनशिप और इस्लामिक गेम्स के बारे में सोच लिया था, कि वह इन तीनों इवेंट्स में हिस्सा लेंगे. 
कोहनी की चोट के कारण वह पिछले महीने अमेरिका में हुई विश्व एथलेटिक्स चैंपियनशिप में पांचवें स्थान पर रहे थे. उनका सर्वश्रेष्ठ थ्रो 86.16 मीटर था. 
उनके दोस्त और पारम्परिक प्रतिद्वंद्वी भारत के नीरज चोपड़ा इस इवेंट में रजत पदक जीतने में सफल रहे थे. उस वक्त सबसे बड़ा सवाल यही था कि वह कोहनी के दर्द के साथ कॉमनवेल्थ गेम्स में कैसे हिस्सा ले पाएंगे. 
बीबीसी उर्दू को दिए एक इंटरव्यू में अरशद नदीम ने ख़ुद कहा था कि एक समय उन्हें भी ऐसा लग रहा था कि शायद उन्हें कॉमनवेल्थ गेम्स छोड़ना पड़ेगा. 
अतीत में हम यह देख चुके हैं कि कई बड़े बड़े एथलीट्स और खिलाड़ियों के कैरियर फिटनेस समस्या और चोट के कारण समय से पहले ख़त्म हो चुके हैं. 
इस मायने में, अरशद नदीम अपने कैरियर के अहम मोड़ पर हैं जहाँ उन्हें अपनी कोहनी और घुटने के इलाज के लिए अच्छे डॉक्टरों से परामर्श लेना होगा. 
इमेज स्रोत, Arshad Nadeem
अरशद नदीम
अरशद नदीम पाकिस्तान स्पोर्ट्स की उस व्यवस्था का हिस्सा हैं जहां खिलाड़ियों को दी जाने वाली ट्रेनिंग और सुविधाएं हमेशा सवालों के घेरे में रहती हैं. 
अरशद नदीम मियां चिन्नू के एक छोटे से गांव से निकल कर आये हैं. उन्हें कोच राशिद अहमद साक़ी ने जेवलिन थ्रो सिखाया और क्षेत्रीय स्तर की प्रतियोगिताओं में उनकी भागीदारी सुनिश्चित कराना जारी रखा. 
इसके बाद, जब वे 'वापडा' में आए, तो वहां उनकी मुलाक़ात कोच फ़ैयाज़ बुख़ारी से हुई, जो पिछले आठ वर्षों से उनकी ट्रेनिंग और कोचिंग करा रहे हैं, और कोविड की स्थिति और पाकिस्तान सुपर लीग के दौरान गद्दाफ़ी स्टेडियम के आसपास के मैदान और सड़कें बंद किये जाने के बावजूद, वह अरशद नदीम की ट्रेनिंग को दूसरी जगह पर संभव बनाते रहे. 
लेकिन टोक्यो ओलंपिक से लौटने के बाद, फ़ैयाज़ बुख़ारी को आश्चर्यजनक रूप से अरशद नदीम की ट्रेनिंग से हटा दिया गया था, हालांकि राष्ट्रमंडल खेलों के लिए फ़ैयाज़ बुख़ारी की एक्रीडिटेशन प्रक्रिया भी पूरी कर ली गई थी. 
अरशद नदीम को ट्रेनिंग के लिए दक्षिण अफ्रीका भेजा गया था लेकिन दो महीने से भी कम समय में यह ट्रेनिंग किसी भी अंतरराष्ट्रीय प्रतियोगिता की तैयारी के लिए अपर्याप्त थी. 
इस समय पाकिस्तान ओलंपिक एसोसिएशन, पाकिस्तान एथलेटिक्स फ़ेडरेशन और पाकिस्तान स्पोर्ट्स बोर्ड के त्रिपक्षीय रस्साकशी की वजह से अरशद नदीम और उनके जैसे कई खिलाड़ी अनिश्चितता का शिकार हैं और उन्हें समझ नहीं आ रहा है कि वो किसकी ओर देखें. 
पाकिस्तान ओलंपिक एसोसिएशन ने एथलेटिक्स फ़ेडरेशन को निलंबित कर दिया है, जबकि पाकिस्तान स्पोर्ट्स बोर्ड को इस बात पर कड़ी आपत्ति है कि पाकिस्तान ओलंपिक एसोसिएशन अंतरराष्ट्रीय प्रतियोगिताओं में उन खेलों को भी अपने दस्ते में शामिल कर रहा है जिनमें अच्छे परिणाम की उम्मीद नहीं है. 
दूसरी ओर, स्पोर्ट्स हलकों को भी पाकिस्तान स्पोर्ट्स बोर्ड की भूमिका पर आपत्ति है कि वह खिलाड़ियों की ट्रेनिंग के संबंध में अपनी ज़िम्मेदारियों को पूरा करने में असमर्थ है. 
ध्यान रहे कि राष्ट्रमंडल खेलों से पहले पाकिस्तान एथलेटिक फ़ेडरेशन के अध्यक्ष मेजर जनरल (सेवानिवृत्त) अकरम शाही ने अरशद नदीम के साथ किसी कोच को न भेजने के लिए पाकिस्तान ओलंपिक एसोसिएशन को ज़िम्मेदार बताया था. 
इमेज स्रोत, Reuters
अरशद नदीम ने 90.18 मीटर के थ्रो के साथ कॉमनवेल्थ गेम्स का नया रिकॉर्ड बनाया है, लेकिन वह और आगे जाना चाहते हैं. 
बीबीसी से बात करते हुए, अरशद नदीम का कहना है, कि अगर कोहनी और घुटने की समस्या नहीं होती तो वह राष्ट्रमंडल खेलों में 95 मीटर तक थ्रो कर सकते थे. 
अरशद नदीम का कहना है कि राष्ट्रमंडल खेलों के बाद उनकी कोशिश है कि वो विश्व रिकॉर्ड भी अपने नाम करें. 
याद रहे कि जेवलिन थ्रो का विश्व रिकॉर्ड चेक गणराज्य के यान ज़ेलेनी के नाम है, जिन्होंने साल 1996 में जर्मनी में होने वाले मुक़ाबलों में 98.48 मीटर की दूरी पर जेवलिन थ्रो किया था.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, PA Media
इंग्लैंड के बर्मिंघम में चल रहे कॉमनवेल्थ गेम्स खत्म हो गए हैं. 28 जुलाई को शुरू हुए इन खेलों में 72 देशों ने शिरकत की और 283 स्पर्द्धाओं पांच हज़ार से अधिक खिलाड़ियों ने हिस्सा लिया. 
इस बार के खेलों में 178 मेडल लेकर सबसे ऊपर हैं ऑस्ट्रेलिया है.  उसने 67 गोल्ड अपने नाम किए हैं. दूसरे नंबर पर है इंग्लैंड जिसे कुल 176 मेडल मिले हैं जिनमें से 57 गोल्ड हैं.
तीसरे नंबर पर कनाडा है जिसे 92 मेडल मिले हैं. उसने कुल 26 गोल्ड हासिल किए हैं
भारत इस बार मेडल तालिका मे चढ़कर चौथे स्थान पर आ गया है. भारत को कुल 61 मेडल मिले जिनमें 22 गोल्ड, 16 सिल्वर और 23 कांस्य पदक रहे.  मेडल रहे. भारत ने कुछ 16 स्पर्द्धाओं में ये प्रदर्शन किया. 
पहली बार कॉमनवेल्थ खेलों में साल 1934 में भारत ने शिरकत की थी. उस वक्त इन्हें ब्रिटिश एम्पायर गेम्स कहा जाता था. उस वक्त भारत की तरफ से छह एथलीटों ने इसमें कुल दस स्पर्द्धाओं में हिस्सा लिया था. 
समाप्त
कॉमनवेल्थ खेलों में भारत के लिए पहला पहला मेडल राशिद अनवर का था, जिन्होंने 74 किलोग्राम भारवर्ग में फ्रीस्टाइल रेलसिंग में ब्रॉन्ज़ जीता था.
भारत के लिए इन खेलों मे पहला गोल्ड मेडल मिल्खा सिंह ने हासिल किया था. उन्होंने 1958 में कार्डिफ में हुए खेलों में रेसिंग में गोल्ड अपने नाम किया था.
इसी में पहलवान लीला राम ने 100 किलोग्राम भारवर्ग में गोल्ड जीता था.
इमेज स्रोत, MANAN VATSYAYANA
भारतीय पुरुष हॉकी टीम का निराशाजनक प्रदर्शन
लेकिन राघवन चंद्रशेखन के नाम के ज़िक्र के बिना कॉमनवेल्थ खेलों में भारत के प्रदर्शन पर बात करना अधूरा ही है. उन्होंने 1990 में हुए खेलों में तीन गोल्ड मेडल जीते थे. फिर 1994 में विक्टोरिया में तीन सिल्वर जीते थे.
हालांकि कॉमनवेल्थ में सबसे कामयाब खिलाड़ी इन्हें नहीं जसपाल राणा को कहा जाता है जिन्होंने अब तक इन खेलों में 15 मेडल जीते हैं. नौ 9 गोल्ड, चार सिल्वर और 2 ब्रोज़ जीते हैं.
तब से लेकर अब तक भारत कॉमनवेल्थ खेलों में 500 से अधिक मेडल जीत चुका है.
पिछली बार ऑस्ट्रेलिया के गोल्ड कोस्ट में जो खेल हुए थे, उसमें  भारत मेडल तालिका भारत तीसरे नंबर पर था. उसे 26 गोल्ड मिले थे जबकि कनाडा जो चौथे नंबर पर था उसे 15 गोल्ड मिले थे.
इमेज स्रोत, Nathan Stirk
लॉन बॉल में गोल्ड जीतने के बाद खुशी मनाती भारतीय खिलाड़ी
पिछली बार गोल्ड कोस्ट में हुए खेलों में भारत तो कुल 66 मेडल मिले थे. जिनमें 26 गोल्ड थे, 20 सिल्वर और 20 ब्रॉंज थे. भारत तीसरे पायदान पर रहा था. 
वहीं कनाडा को पंद्रह गोल्ड, 40 सिल्वर और 27 कांस्य पदक मिले थे. यानी वो भारत के एक पायदान पीछे यानी चौथे नंबर पर तो था लेकिन कुल मेडल की संख्या को देखा जाए तो उसने भारत से अधिक मेडल जीते थे.
कनाडा ने कुल 82 मेडल जीते थे जबकि भारत ने 67 मेडल जीते थे. कुल मेडल के हिसाब से वो असल में तीसरे नंबर पर था. लेकिन गोल्ड मेडल भारत ने ज़्यादा जीते थे
इमेज स्रोत, Getty Images
कॉमनवेल्थ गेम्स में भारत के सफलतम खिलाड़ी जसपाल राणा
इस बार भारत का प्रदर्शन कैसा रहा और पिछले खेलों के मुकाबले प्रदर्शन कैसा था? 
बीबीसी संवाददाता रेहान फज़ल कहते हैं कि गोल्ड कोस्ट में भारत ने शूटिंग में 16 पदक जीते थे. लेकिन इस बार कॉमनवेल्थ गेम्स में शूटिंग शामिल नहीं था. तो इस तरह इसे घाटा हुआ. कॉमनवेल्थ गेम्स में भारत का सबसे अच्छा प्रदर्शन 2010 में नई दिल्ली में हुए कॉमनवेल्थ गेम्स में था. उस वक्त भारत ने 38 गोल्ड, 27 सिल्वर और 37 ब्रॉन्ज समेत कुल 102 पदक जीते थे. 
इमेज स्रोत, ANI
लेकिन इस बार के कॉमनवेल्थ गेम्स में कई निराशा के क्षण आए. सबसे ज्यादा निराश किया भारतीय हॉकी टीम ने. 
ये टीम इंग्लैंड के खिलाफ एक बार चार-एक से आगे थी लेकिन मैच खत्म होते-होते ये चार-चार की बराबरी पर आ गया. भारत को मैच बचाने के लाले पड़ गए.
यही हाल महिला क्रिकेट टीम का रहा जो ऑस्ट्रेलिया के खिलाफ पांच विकेट पर 139 रन बना चुकी थी लेकिन आखिर के पांच खिलाड़ी सिर्फ 22 रन पर आउट हो गए. और इस तरह यह टीम ऑस्ट्रेलिया के 162 रन के लक्ष्य को हासिल नहीं कर पाई.
इसी तरह वेट लिफ्टर पूनम यादव ने निराश किया. वह 116  किलो वजन नहीं उठा पाई और प्रतियोगिता से बाहर हो गईं. 
सबसे ज्यादा निराश महिला मुक्केबाज लवलीना बोरगोहाईं ने किया. टोक्यो ओलिंपिक में ब्रॉन्ज मेडल जीतने वाली लवलीना बोरगोहेन को क्वार्टर फाइनल मुकाबले में वेल्स की मुक्केबाज रोजी इकेल्स ने 3-2 से हरा दिया
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
Science and Technology
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
पहली बार में लग सकता है कि ये टमाटर से होने वाली कोई बीमारी है लेकिन विडंबना ये है कि इस फ़्लू का मंडी से लेकर आपके फ्रिज में नज़र आने वाले टमाटर से कोई लेना देना नहीं है.
6 मई, 2022 - केरल के कोल्लम ज़िले में टोमेटो फ़्लू का पहला मामला सामने आया. 
26 जुलाई, 2022 - केरल में पांच साल से कम उम्र वाले कुल 82 बच्चों को टोमेटो फ़्लू होने की पुष्टि.
24 अगस्त, 2022 -  देश में टोमेटो फ़्लू के 100 से ज़्यादा मामले सामने आ चुके हैं. 
केरल के अलावा अब तक ओडिशा, तमिलनाडु और हरियाणा जैसे राज्यों में टोमेटो फ़्लू के केस सामने आए हैं. 
समाप्त
केरल के बाद सबसे अधिक मामले फ़िलहाल ओडिशा में रिपोर्ट हुई हैं, जहां कुल 26 बच्चों में इस फ़्लू की पुष्टि की गई है. 
ये सभी बच्चे 1 से 9 साल की उम्र के हैं. 
केंद्रीय स्वास्थ्य मंत्रालय ने सभी राज्यों को ''टोमेटो फ़्लू'' से संबंधित एडवाइज़री जारी कर दी है. इसमें बीमारी, इसके लक्षण और बचाव संबंधित कई जानकारियां दी गई हैं. 
बीबीसी ने तिरुवनंतपुरम के गवर्नमेंट मेडिकल कॉलेज में कम्युनिटी मेडिसीन के असोसिएट प्रोफेसर डॉक्टर अनीश टीएस से इस विषय में बातचीत की है. 
नीचे दिए गए सवाल और जवाब इसी बातचीत और केंद्रीय स्वास्थ्य मंत्रालय की जारी एडवाइज़री पर आधारित है.
इमेज स्रोत, Getty Images
इस फ़्लू में शरीर के अलग-अलग हिस्सों पर टमाटर जैसे सुर्ख लाल रंग के फोड़े उभरने लगते हैं. 
शुरुआत में इन फफोलों का आकार छोटा होता है लेकिन धीरे-धीरे ये बड़े होने लगते हैं और बिल्कुल छोटे लाल टमाटर की तरह नज़र आते हैं.
यही वजह है कि केरल के कुछ स्थानीय लोगों ने इस बीमारी को ''तक्काली पनी'' का नाम दे दिया. ''तक्काली पनी'' एक मलयाली शब्द है, जिसका अंग्रेज़ी में अर्थ होता है ''टोमेटो फ़्लू''. 
केरल में किसी भी नई बीमारी को नाम देने का एक पुराना चलन है.
हालांकि केंद्रीय स्वास्थ्य मंत्रालय इसे हाथ, पैर और मुंह की बीमारी (HFMD) कहता है.
''टोमेटो फ़्लू'' बस आम बोल चाल की भाषा में दिया गया नाम है, जिसे जाने-माने वायरोलॉजिस्ट डॉक्टर जैकब जॉन जैसे विशेषज्ञ नहीं पसंद करते. 
डॉ जैकब जॉन और उनके जैसे दूसरे लोगों का मानना है कि ये नाम भ्रमित करने वाले हैं. हमें किसी भी बीमारी को टोमेटो या ब्रिंजल फ़्लू जैसे नाम नहीं देने चाहिए.
इमेज स्रोत, Getty Images
''टोमेटो फ़्लू'' किसी अलग या नए तरह की बीमारी नहीं है, बल्कि ये एक हाथ, पैर और मुंह की बीमारी है. 
इसे अंग्रेज़ी में HFMD यानी हैंड, फुट, माउथ डिजीज कहते हैं. एचएफएमडी कॉक्सैकीवायरस और एंटरोवायरस, इन दो वायरसों के समूहों के कारण होती है. 
आमतौर पर छोटे बच्चे इस बीमारी की चपेट में आते हैं. 
ये कोई गंभीर बीमारी नहीं है लेकिन वायरल बीमारियों में हमेशा वायरस के म्यूटेशन की संभावना होती है, यानी वायसर का रूप बदलता है.
वायरस म्यूटेट करते हैं तो ख़तरा भी बढ़ता है. जैसे चीन और ताइवान में वायरस म्यूटेशन के कारण कई लोगों की जान चली गई थी.
हालांकि भारत में अब तक ''टोमेटो फ़्लू'' से मौत का कोई मामला सामने नहीं आया है लेकिन डॉक्टर और वायरोलॉजिस्ट इस पर नज़र बनाए हुए हैं.
इमेज स्रोत, Getty Images
इसके लक्षण भी बाकी वायरल संक्रमण से मिलते जुलते हैं. 
शुरुआत हल्के बुख़ार से होती है, फिर भूख नहीं लगना, थकान महसूस करना और गले में खराश जैसे लक्षण सामने आने लगते हैं. 
बुख़ार के दो तीन दिनों के बाद आमतौर पर जीभ, मसूढ़े, गालों के अंदर, हथेली और एड़ियों पर छोटे-छोटे लाल छाले या फफोले निकलते हैं.
ये फफोले मंकीवायरस में होने वाले रैशेज़ जैसे ही नज़र आते हैं.
नज़दीकी संपर्क, गंदगी या फिर बिना साफ सफाई के कोई भी चीज़ मुंह के अंदर डाल लेने, दूसरे के इस्तेमाल किए कपड़े पहनने आदि से ये बीमारी हो सकती है. 
ज़्यादा छोटे बच्चों में गंदी नैपी के इस्तेमाल से भी ये संक्रमण फैल सकता है. 
इमेज स्रोत, Getty Images
टोमेटो फ़्लू के लक्षण भी डेंगू, चिकनगुनिया से मिलते जुलते हैं इसलिए डॉक्टर मॉलिक्यूलर और सेरोलॉजिकल टेस्ट करने के लिए देते हैं. 
अगर जाँच में डेंगू , चिकनगुनिया, ज़ीका वायरस, ज़ोस्टर वायरस या हर्पीस में से कोई भी बीमारी नहीं निकलती है, तब डॉक्टर मरीज़ में टोमेटो फ़्लू की पुष्टि करते हैं.
फिलहाल इसका कोई खास एंटी वायरल इलाज नहीं है. 
डॉक्टर सहायक उपचारों का ही सहारा ले रहे हैं. जैसे बुखार के लिए एंटीबॉयटिक्स, रैशेज़ में खुजली या खरोंच के लिए एंटीसेप्टिक या एंटीबायोटिक क्रीम का इस्तेमाल.
इसके अलावा वायरस की पहचान होते ही बच्चे को दस दिनों के लिए क्वारंटाइन कर देने की सलाह दी जाती है. 
वायरस का संक्रमण तेज़ी से फैलता है इसलिए घर के बाकी सदस्यों से पर्याप्त दूरी बनाए रखने की ज़रूरत है. 
खाने-पीने के अलग बर्तन, साफ बिस्तर, कपड़े आदि का ध्यान रखना आवश्यक है.
कई बार मुँह के अंदर फोड़े निकल जाने के कारण खाने में दिक्कत होती है. इस सूरत में बच्चे को ज़्यादा तरल खाना देना चाहिए.
इमेज स्रोत, Getty Images
चाहे देश में कोरोना का पहला मामला हो, या मंकीवायरस, या नीपाह वायरस या अब टोमेटो फ्लू - शुरुआत केरल से ही होती है. ऐसा क्यों है?
डॉक्टर अनीश कहते हैं, ''दूसरे प्रदेशों को तुलना में केरल के लोग ज़्यादा जागरूक हैं. वो बीमारियों की जांच कराते हैं और फिर इनका पता भी चल जाता है. 
हर साल केरल में सबसे अधिक डेंगू के मामले रिपोर्ट होते हैं लेकिन इसका ये मतलब नहीं कि यहां के लोगों की इम्युनिटी कमज़ोर है. वजह है लोगों का ज़्यादा जागरूक होना और अस्पतालों की तरफ़ उनका रुख़ करना. कोरोनाकाल में भी यही हुआ.''
दूसरी वजह यहां की जलवायु भी हो सकती है. केरल का उष्णकटिबंधीय जलवायु (TROPICAL CLIMATE) वायरस और उसके संक्रमण के लिए काफी मुनासिब है.''
तीसरी और चौथी वजह है यहां का जनसंख्या घनत्व और माइग्रेशन. केरल के लोग बड़ी तादाद में विदेश जाते हैं. ''
इस संभावना को नकारा नहीं जा सकता. एचएफएमडी से बच्चों को ज़्यादा ख़तरा है लेकिन संक्रमित बच्चे के संपर्क में आने से वयस्कों को भी ये बीमारी हो सकती है. 
बड़ों में अगर इस बीमारी से जुड़े कोई भी लक्षण नज़र आते हैं तो इसे गंभीरता से लेने की ज़रूरत है.
अमेरिका की सरकारी संस्था सेंटर फॉर डिजीज कंट्रोल एंड प्रिवेंशन के मुताबिक़ अमेरिका में भी ये बीमारी गरमी के मौसम में बहुत आम है.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
इस बात की संभावना है कि आपके परिवार में या दोस्तों के बीच कोई न कोई ऐसा व्यक्ति हो जो अब तक कोरोना वायरस से संक्रमित नहीं हुआ है.
आपको लग सकता है कि उनमें या तो सुपरपावर है या फिर उन्हें ये पता ही न हो कि अच्छी तरह से कोविड टेस्ट कैसे करवाएं.
लेकिन संभावना ये है कि या तो वे सौभाग्यशाली हैं या केवल विज्ञान की वजह से ऐसा अब तक नहीं हुआ है.
तो हम आपको वो पांच वजहें बता रहे हैं जिसके कारण ऐसे लोगों को अब तक कोविड नहीं हुआ है.
हो सकता है कि अब तक कोविड से बचे लोग लॉकडाउन से पहले उन सुपर स्प्रेडर पार्टियों में शामिल नहीं हुए थे.
समाप्त
ये लोग हमेशा ट्रेन के उस डिब्बे में सवार हुए हों जिसमें कोई कोविड यात्री न हो.
संभव है ऐसे लोग उस मीटिंग में शामिल थे, लेकिन कोविड से संक्रमित व्यक्ति के आने से पहले ही वहां से बाहर निकल आए हों.
ऐसा लगता तो नहीं है, लेकिन ये सच है कि कुछ लोग कोरोना संक्रमण के दौरान महीने दर महीने इसी तरह सौभाग्यशाली रहे हैं.
अमेरिका और ब्रिटेन समेत कई धनी देशों में तीसरे डोज़ यानी बूस्टर वैक्सीन देने की तैयारी.
वायरस चूंकि एक से दूसरे व्यक्ति को संक्रमित करता है तो जनसंख्या इसके पीछे एक संभावित वजह हो सकती है.
वायरस को फैलने के लिए कैरियर की ज़रूरत होती है, लेकिन अगर उस कैरियर या होस्ट के शरीर से वायरस निकल जाए तो वो मर जाता है.
कोविड-19 की लहर ने कई लोगों को संक्रमित किया. उसने आप तक पहुंचने से ठीक पहले कई लोगों को बुरी तरह से बीमार किया है लेकिन इलाज के दौरान वो उसी के शरीर में ख़त्म हो गया.
ये भी महज संयोग ही है लेकिन इसके पीछे भी विज्ञान है.
इमेज स्रोत, JUSTIN SULLIVAN/GETTY IMAGES
वैक्सीन से आपके शरीर में एंटीबॉडी पैदा होती है. जैसे ही वायरस आपके शरीर में घुसने की कोशिश करता है आपका शरीर उस पर हमला करता है.
एंटीबॉडी की वजह से आपके शरीर में बीमारी का आगे बढ़ना मुश्किल हो जाता है.
हालांकि संक्रमण को रोकने की वैक्सीन की क्षमता समय के साथ ही कम होती जाती है.
इसका मतलब ये है कि समूचे महामारी के दौर में एक वैक्सीन आपकी रक्षा करने में पूरी तरह सक्षम नहीं होगा.
साथ ही वैक्सीन से पैदा हुई एंटीबॉडी कोरोना के नए वेरिएंट पर उतनी कारगर नहीं है.
यानी नए वेरिएंट आपके शरीर की प्रतिरक्षा प्रणाली से बचने में अधिक सक्षम हैं.
लेकिन संभवत: कुछ लोगों में वैक्सीन इस तरह कारगर है कि वो एक बार भी संक्रमित नहीं हुए हैं.
कोरोना पर जीत पाने से क्यों अब भी दूर है इंसान, कब और कैसे ख़त्म होगी ये महामारी
कभी कभी आपका शरीर किसी वायरस को बड़ी संख्या में बढ़ने से पहले ही उसे मार सकता है.
तो वैक्सीन नहीं लिए व्यक्ति कोविड के संपर्क में आने पर भी हमेशा संक्रमित नहीं होते हैं.
ये जन्मजात इम्यूनिटी की वजह से होता है और ये हमारे शरीर में मौजूद पहली पंक्ति की प्रतिरक्षा प्रणाली होती है.
हर व्यक्ति में इसकी ताक़त अलग-अलग होती है और हम ये नहीं जानते कि क्यों. विज्ञान के पास इस विषय में बहुत जानकारी नहीं है.
हम पांचवीं और अंतिम वजह ये दे रहे हैं कि संभवत: कोविड आपको हुआ हो, लेकिन आपको इसकी ख़बर ना हो. 
हो सकता है कोविड हुआ हो, लेकिन आपको इसके कोई लक्षण नहीं हों और आपने कोई टेस्ट न करवाया हो.
इसकी सबसे अधिक संभावना है. ऐसे में आपको कभी ये पता चलेगा ही नहीं कि आपको कोविड कभी हुआ भी था.
अब चूंकि आपने अपना टेस्ट नहीं करवाया है तो आप ख़ुद एक स्प्रेडर बन जाते हैं.
वैसे अब तक अगर आपको वाकई कोविड नहीं हुआ है तो आप बेहद सौभाग्यशाली हैं.
हालांकि नए वेरिएंट आपके शरीर के पुराने संक्रमण या वैक्सीन की वजह से पैदा हुई एंटीबॉडी को छकाने में भी संक्षम हो सकते हैं.
ऐसे में वैज्ञानिक यही कहते हैं कि कोविड आख़िरकार हम में से लगभग सभी लोगों को संक्रमित करेगा भले ही उससे बीमारी गंभीर हो या ना हो.
महत्वपूर्ण बात ये है कि ये वायरस हममें से ज़्यादातर लोगों को अब बहुत अस्वस्थ नहीं कर रहा है.
कोरोना संक्रमण से जुड़ी हर जानकारी भारत में स्वास्थ्य एवं परिवार कल्याण विभाग की वेबसाइट पर दी गई है.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Reuters
जॉनसन एंड जॉनसन अगले साल से बेबी पाउडर बनाना और बेचना पूरी तरह से बंद कर देगी.
हेल्थ केयर की इस दिग्गज कंपनी ने अमेरिका में इस पाउडर की बिक्री को बंद करने के दो साल बाद ये निर्णय लिया है.
जॉनसन ऐंड जॉनसन महिलाओं के क़रीब 38 हज़ार मुक़दमों का सामना कर रही है, जिसमें उस पर आरोप है कि उसके उत्पाद में एस्बेस्टस है और उसकी वजह से उन महिलाओं को ओवरी कैंसर हो गया.
लेकिन कंपनी ने दोहराया है कि दशकों के शोध से पता चलता है कि उसके उत्पाद उपयोग के लिए सुरक्षित हैं.
इसने एक बयान में कहा, "दुनिया भर में पोर्टफोलियो मूल्यांकन के हिस्से के रूप में हमने बेबी पाउडर को कॉर्नस्टार्च आधारित बनाने का व्यावसायिक फ़ैसला लिया है."
समाप्त
कंपनी ने ये भी कहा कि कॉर्नस्टार्च पर आधारित पाउडर पहले से ही दुनिया भर के देशों में बेचा जाता है.
कंपनी ने कहा, "दुनिया भर के चिकित्सा विशेषज्ञों ने दशकों से अपने स्वतंत्र विश्लेषण में ये पुष्टि की है कि बेबी पाउडर सुरक्षित है और इसमें कोई एस्बेस्टस नहीं है और न ही इससे कैंसर होता है."
इमेज स्रोत, Getty Images
2018 में न्यूज़ एजेंसी रॉयटर्स की एक जांच से पता चला कि जॉनसन ऐंड जॉनसन को 1970 के दशक से ही पता था कि उसके बेबी पाउडर में कुछ मात्रा में एस्बेस्टस है.
2020 में कंपनी ने घोषणा की कि वो अपने इस उत्पाद को अमेरिका और कनाडा में बेचना बंद कर देगी. कंपनी का कहना है कि वहां कई केस दर्ज किए जाने के बाद ऐसी ग़लत जानकारियों के फैलने से कि ये पाउडर सुरक्षित नहीं है, इसकी मांग में कमी आ गई थी. 
हालांकि तब कंपनी ने कहा था कि वो दुनिया के बाकी देशों में इसकी ब्रिक्री जारी रखेगी.
जॉनसन एंड जॉनसन पर हज़ारों ग्राहकों ने यह केस दर्ज किया हुआ है कि इसके पाउडर में एस्बेस्टस है जिससे कैंसर होता है.
2018 में न्यूज़ एजेंसी रॉयटर्स ने एक शोध प्रकाशित की जिसमें यह बताया गया था कि जॉनसन एंड जॉनसन कंपनी वर्षों से इस बात को जानती थी कि उसके पाउडर में एस्बेस्टस मौजूद है.
ये पाउडर हाइड्रेटेड मैग्निशियम को मिलाकर बनता है जो धरती में पाई जाने वाली खनिज है और यह एस्बेस्टस के पास वाली परत के क़रीब पाया जाता है. एस्बेस्टस को कैंसर पैदा करने वाले पदार्थ के रूप में जाना जाता है.
इमेज स्रोत, Getty Images
अमेरिकी कंपनी इस बेबी पाउडर को 130 सालों से बेच रही है जो इसके पोर्टफोलियो का अहम हिस्सा है.
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
रॉयटर्स ने कहा कि कंपनी के अंदरूनी रिकॉर्ड्स, जांच, गवाही और अन्य सबूतों से पता चलता है कि कम से कम 1971 से 2000 के दशक की शुरुआत तक जॉनसन एंड जॉनसन के तैयार पाउडर में कभी-कभी एस्बेस्टस की थोड़ी मात्रा पाई गई थी.
हालांकि कंपनी ने अदालत, मीडिया रिपोर्ट्स और अमेरिकी सांसदों के सामने लगातार इन आरोपों से इनकार किया है.
अक्तूबर में, जॉनसन एंड जॉनसन ने अपनी एक सहायक कंपनी, एलटीएल मैनेजमेंट बनाई और इन दावों से निपटने का काम उसे सौंपा. बाद में इस नई कंपनी को दिवालिया दिखा दिया गया जिससे इस पर चल रहे मुक़दमे रुक गए.
दिवालियापन के लिए फाइल करने से पहले कंपनी के ख़िलाफ़ आए फ़ैसलों से उस पर क़रीब 3.5 बिलियन डॉलर की देनदारी हो गई थी जिसमें एक मामला उन 22 महिलाओं का भी था जिसमें अदालत ने कंपनी को उन महिलाओं को 2 बिलियन डॉलर का हर्ज़ाना देने का निर्णय सुनाया था.
अप्रैल में एक शेयरहोल्डर ये प्रस्ताव लाए था कि कंपनी अपने बेबी पाउडर को दुनिया भर में बेचना बंद कर दे लेकिन तब उनका ये प्रस्ताव असफल हो गया था.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, ANSHUL VERMA/BBC
जयप्रकाश कहते हैं कि वो कम मात्रा की 11 गोलियां रोज़ खा रहे हैं
भारत की राजधानी दिल्ली में रहने वाले जयप्रकाश पिछले तीन सप्ताह से रोज़ाना 11 गोलियां खा रहे हैं. आमतौर पर वो दिन में दो गोलियों का ही सेवन करते थे.
इसका कारण बताते हुए 44 वर्षीय जयप्रकाश कहते हैं कि उन्हें एड्स की बीमारी के लिए जो सही दवाई चाहिए वो आसानी से उपलब्ध नहीं है. इसलिए उन्होंने एक अस्थाई इलाज खोज लिया है. वो आमतौर पर बच्चों को दी जाने वाली कम डोज़ की गोलियां अधिक संख्या में खा रहे हैं.
भारत में सरकार एआरटी (एंटी रेट्रोवॉयरल थेरेपी) केंद्रों के ज़रिये एड्स के मरीज़ों को मुफ़्त दवाएं देती है. देशभर में लाखों लोग इन मुफ्त दवाओं पर निर्भर हैं.
जयप्रकाश और उनके जैसे सैकड़ों अन्य लोग जो एचआईवी एक्टिविस्ट समूह से जुड़े हैं, दिल्ली में नाको (नेशनल एड्स कंट्रोल ऑर्गेनाइज़ेशन) के बाहर प्रदर्शन कर रहे हैं.
नाको केंद्रीय सरकार की एजेंसी है जो टेंडर निकालकर दवा कंपनियों से एचआईवी की दवाइयां ख़रीदती है.
समाप्त
प्रदर्शनकारियों का आरोप है कि इस समय एड्स की दवाइयों की कमी का गंभीर संकट है. इनमें डॉल्यूटग्रावीर 50 एमजी दवा भी शामिल है. नाको के मुताबिक एचआईवी से जुड़ी सभी बीमारियों के लिए यही दवा प्राथमिकता से दी जाती है.
ये दवाइयां नियमित तौर पर रोज़ाना खाई जाती हैं. विशेषज्ञों की राय है कि अगर इसमें नागा हो तो मरीज़ का वायरल लोड बढ़ सकता है. इससे एचआईवी संक्रमण फैलने का ख़तरा और वायरल के ख़िलाफ़ प्रतिरोध का ख़तरा बढ़ जाता है. इसके अलावा टीबी जैसे अन्य वायरस के संक्रमण का ख़तरा भी एचआईवी मरीज़ों में बढ़ सकता है. 
हालांकि ये दवा निजी मेडिकल स्टोर पर उपलब्ध है लेकिन बहुत से मरीज़ इसकी क़ीमत चुकाने में असमर्थ हैं.
एक अन्य प्रदर्शनकारी हरि शंकर सिंह कहते हैं कि पहले एआरटी केंद्र कम से कम एक महीने की दवा दिया करते थे.
इमेज स्रोत, ANSHUL VERMA/BBC
हरि शंकर सिंह कहते हैं कि दवाइयों की कमी से सबसे ज़्यादा ग़रीब मरीज़ प्रभावित हैं
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
वो कहते हैं, "लेकिन पिछले कुछ महीनों से हमें देश भर के अलग-अलग राज्यों में अपने सदस्यों से जानकारी मिल रही थी कि अब उन्हें कम दिन की दवा दी जाती है. शुरुआत में कुछ सप्ताह की दवा मिल रही थी, फिर ये समय भी कम होता चला गया."
जय प्रकाश कहते हैं कि उन मरीज़ों के लिए हालात बहुत मुश्किल हो गए हैं जो निजी मेडिकल स्टोर से दवा ख़रीदने में असमर्थ हैं.
वहीं भारत के स्वास्थ्य मंत्रालय ने इन आरोपों को ख़ारिज किया है. नाको स्वास्थ्य मंत्रालय के तहत ही काम करता है.
बीबीसी के सवालों पर जवाब देते हुए मंत्रालय की तरफ़ से कहा गया, "ऐसी कोई दवा नहीं है जो उपलब्ध ना हो. ना ही अनुपलब्धता है और ना ही आपूर्ति में कोई कमी आई है. राज्य या राष्ट्रीय स्तर पर एआरवी दवाओं या इलाज सेवाओं में कोई अनुपलब्धता नहीं है."
कार्यकर्ताओं का आरोप है कि आपूर्ति में मौजूदा खलल टेंडर देर से जारी करने की वजह से हुआ है. इसके अलावा जिस कंपनी को शॉर्टलिस्ट किया गया था वो भी ब्लैकलिस्ट पाई गई.
इन आरोपों पर पूछे गए बीबीसी के सवाल का स्वास्थ्य मंत्रालय की तरफ़ से जवाब नहीं दिया गया. मंत्रालय ने कहा, "कई दवाओं के ताज़ा ऑर्डर दे दिए गए हैं और मौजूदा स्टॉक के ख़त्म होने से पहले दवाओं की आपूर्ति हो जाएगी."
भारत में दुनियाभर में एचआईवी मरीज़ों की तीसरी सबसे बड़ी आबादी है. भारत में कुल 23 लाख लोग एचआईवी संक्रमित हैं. भारत सरकार ने साल 2004 में मुफ़्त एंटी-रेट्रोवायरल दवाएं देना शुरू किया था. शुरुआत में पहले इलाज के लिए दवाएं मुफ़्त दी गईं थीं और धीरे-धीरे मुफ़्त दवाएं देना बढ़ा दिया गया था.
इमेज स्रोत, Getty Images
एचआईवी मरीज़ों की संख्या के मामले में भारत दुनिया में तीसरे नंबर पर है
भारत की बड़ी दवा कंपनी सिपला ने तीन दवाओं के मिश्रण से बनने वाले महंगी दवा का जेनेरिक वर्ज़न बाज़ार में उतारा था. इससे पहले इन दवाओं को बड़ी अंतरराष्ट्रीय दवा कंपनियां ही बेचती थीं. सिपला की जेनेरिक दवा के तीन साल बाद भारत सरकार ने मुफ़्त दवा देने का कार्यक्रम शुरू किया था.
कार्यकर्ता लून गांगटे के मुताबिक इससे पहले एक साल का दवाओं का ख़र्च एक लाख बीस हज़ार रुपए तक आता था. 
वो कहते हैं कि इतनी महंगी दवा का ना ही आम लोग और ना ही सरकार ख़र्च उठा सकती थी.
सिपला की दवा बाज़ार में आने के बाद सालाना दवा की क़ीमत 35 हज़ार रुपए के क़रीब आ गई थी. इसके बाद से भारत कम क़ीमत पर एचआईवी दवाओं को उपलब्ध कराने वाला दुनिया का अग्रणी देश बन गया है. ख़ासकर भारत अफ़्रीका के लिए दवाएं उपलब्ध करवाता है.
हालांकि कार्यकर्ताओं का तर्क है कि बहुत से लोग ऐसे हैं जो इतनी क़ीमत भी नहीं चुका सकते हैं और इसलिए ही एचआईवी मरीज़ों के लिए सरकार का सहयोग अहम है.
स्वास्थ्य मंत्रालय का कहना है कि नाको एंटी रेट्रोवॉयरल दवाओं के स्टॉक पर नज़र रखता है और मौजूदा परिस्थिति की भी समीक्षा की जा रही है. 
इमेज स्रोत, ANSHUL VERMA/BBC
लून आंगटे एचआईवी एक्टिविस्ट समूह के संस्थापक हैं
एचआईवी के 85 फ़ीसदी मरीज़ टीएलडी टेबलेट का इस्तेमाल करते हैं. स्वास्थ्य मंत्रालय का कहना है कि इस दवा का तीन महीने का स्टॉक उपलब्ध है.
मंत्रालय के बयान में कहा गया, "राष्ट्रीय स्तर पर उन 95 फ़ीसदी मरीज़ों के लिए भी पर्याप्त स्टॉक उपलब्ध है जो पहले या दूसरे स्तर पर इलाज ले रहे हैं."
एचआईवी संक्रमित लोगों के अधिकारों के लिए काम करने वाले एक और समूह से जुड़े मनोज परदेशी का कहना है कि यदि एक भी मरीज़ को दवा नहीं मिल पा रही है तो ये भी अस्वीकार्य है.
परदेशी कहते हैं, "कई लोगों से मेडिकल स्टोर से दवाएं ख़रीदने के लिए कहा गया है."
वो कहते हैं कि सबसे ज़्यादा समस्या उन्हें हो रही है जो टीएलडी रेजिमेन ले रहे हैं. इसके अलावा उन बच्चों को भी दिक्कत है जो बाल चिकित्सा दवाएं ले रहे हैं.
1986 में भारत का पहला एड्स क्लिनिक शुरू करने वाले डॉक्टर इश्वर गिलाडा कहते हैं कि 15-20 दिन का नागा होने से उतना नुक़सान नहीं होगा लेकिन मौजूदा स्थिति चिंताजनक है क्योंकि ये कई महीनों से चल रहा है.
वो कहते हैं, "एक बार आपूर्ति फिर से शुरू हुई और मरीज़ों को तीनों दवाओं का मिश्रण नियमित तौर पर नहीं मिला तो लोगों में दवा के प्रति रेजिस्टेंस विकसित होने की संभावना है."
इमेज स्रोत, ANSHUL VERMA/BBC
एचआईवी मरीज़ दिल्ली में नाको के दफ़्तर के बाहर प्रदर्शन कर रहे हैं
वो कहते हैं कि भारत रेजिस्टेंस टेस्ट नहीं करता है. इससे पता चलता है कि मरीज़ पर दवा का असर हो रहा है या नहीं.
वो कहते हैं, "इसके अलावा, इससे लोगों का भरोसा भी प्रभावित होता है. दवा खोजने की ज़िम्मेदारी मरीज़ों की नहीं होनी चाहिए."
हालांकि ये पहली बार नहीं है जब कथित खलल की वजह से एचआईवी दवाओं तक मरीज़ों की पहुंच प्रभावित हुई है. 2014 में भी मरीज़ों को संकट का सामना करना पड़ा था. पिछले कुछ सालों में दवाओं की कमी की अन्य घटनाएं भी हुई हैं.
डॉ. गिलाडा इसकी वजह टेंडर जारी करने की जटिल प्रक्रिया को बताते हैं. वो कहते हैं कि दवा ख़रीदने की प्रक्रिया बहुत थकाऊ है और फ़ायदा कम होने की वजह से कंपनियां बहुत प्रोत्साहित नहीं रहती हैं.
"भारत ने पिछले कुछ दशकों में एचआईवी को नियंत्रित करने में कामयाबी हासिल की है. अगर भारत ऐसा नहीं करता तो वैश्विक स्तर पर हालात बहुत ख़राब हो गए होते."
डॉ. गिलाडा कहते हैं, "हमने इस दिशा में बहुत किया है और अभी भी बहुत कुछ अच्छा करने की ज़रूरत है."
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, subodhsathe/Getty Images
तली हुई कतला मछली के साथ घी चावल हो या फायाना भात जिसे चावल को उसके मांड़ के साथ पकाया जाता है और साथ में उबले आलू का भर्ता और उबले अंडे... या फिर हो खिचड़ी.... अपने कई बंगाली व्यंजनों में घी का तड़का लगाने वाले फ़ूड राइटर कल्याण कर्मकार कहते हैं कि उनके ये खाने घी के बिना अधूरे हैं.
हालांकि हमेशा ऐसा नहीं था.
"मैं उन लोगों में से हूं जो इस धारणा के साथ बड़े हुए कि घी स्वास्थ्य के नुकसानदायक है और (मैं) अब उसकी भरपाई कर रहा हूं." वे ये जोड़ते हुए कहते हैं कि, "यह आज धरती पर मौजूद सबसे शुद्ध आहार है."
हज़ारों वर्षों से घी इस उपमहाद्वीप के भोजन का एक अहम आहार रहा है लेकिन कुछ दशकों पहले यह थाली से बाहर होने लगा जब बड़े स्तर पर यह माना जाने लगा कि सैचुरेटेड फैट यानी संतृप्त वसा स्वास्थ्य के लिए हानिकारक हैं. लेकिन हाल ही में, जैसे जैसे पूरी दुनिया में सैचुरेटेड फैट को लेकर सोच बदली है भारतीयों की थाली में भी इसकी अपने पुराने दिनों के अनुरूप ही वापसी हो रही है.
कर्मकार की घी में लौटी रुचि भारत में चल रहे अपनी 'बुनियाद की ओर वापसी' के उस आंदोलन का हिस्सा है जिसे वर्षों से बनाने की कोशिश चल रही थी लेकिन कोरोना महामारी के दौरान इसने तब ज़ोर पकड़ा जब लोग अपने खान पान को लेकर ज़्यादा सक्रिय और जागरूक होने लगे.
समाप्त
ये 'स्लो फ़ूड' अभियान  के ट्रेंड का भी एक हिस्सा है.
इस अभियान के मूल तत्व को ध्यान में रखते हुए, घी का उत्पादन स्थानीय स्तर (यहां तक कि घर) पर भी किया जा सकता है और संस्कृति से इसका अटूट संबंध तो है ही.
भारतीय खाने की विदेश में क्यों मचने लगी है धूम
एयरफ्रायर में खाना पकाना है ज़्यादा सेहतमंद या फिर ओवन में?
इमेज स्रोत, Meenakshi Vashistha/Alamy
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
गाय का घी
भारत के पश्चिमी राज्य गुजरात के सूरत में एक डेयरी फर्म, घी उत्पादक और गिरऑर्गेनिक के सह-संस्थापक नितिन अहीर अधिक मात्रा में दूध देने वाली गायों की नस्लों जैसे जर्सी, होल्स्टीन और फिरिजियन की जगह गिर गायों के दूध का इस्तेमाल करते हैं. ये गायें काठियावाड़ प्रायद्वीप के गिर की पहाड़ियों और जंगलों में मूल नस्लें हैं.
वे अपनी गायों को खुले में चारा चरने देते हैं, साथ ही ये भी सुनिश्चित करते हैं कि प्रत्येक गाय को दुहने से पहले उनके बछड़ों को सही अनुपात में उनका पहला हिस्सा मिले.
उनका ए2 घी अपने पोषण में बढ़िया माना जाता है जिसे बिलोना प्रक्रिया के तहत बनाया जाता है. अब घी निकालने की इस प्रक्रिया में दही मथने के लिए मोटर से जुड़ी मथनी का इस्तेमाल किया जा रहा है जिससे कम कीमत में बड़े स्तर पर उत्पादन किया जाता है. हालांकि नितिन का कहना है कि कोरोना महामारी के शुरू होने के बाद से उनके घी की मांग में 25 से 30 फ़ीसद की वृद्धि हुई है.
मूल रूप से घी वो मक्खन है जो भारत जैसे गर्म जलवायु वाली जगह पर उसे (मक्खन को) ख़राब होने से बचाने के लिए इजाद किया गया रूप है. मथी गई क्रीम या मक्खन को धीमी आंच पर तब तक उबाला जाता है जब तक कि उससे हर तरह के ठोस पदार्थ निकल न जाएं. अंत में बहुमूल्य, सुगंधित, मेवे के स्वाद जैसी वसा बच जाती है. यही घी है.
हालांकि, भारतीय के लिए सीधे तौर पर वसा या फैट खाने की जगह घी का सेवन कहीं अधिक बेहतर माना जाता है. यह आस्था से भी जुड़ा है.
इमेज स्रोत, rvimages/Getty Images
लेखक और इतिहासकार पृथा सेन कहती हैं, "घी दूध का अंतिम और शुद्धतम रूप है. इसे पूजा के लिए सबसे पवित्र माना जाता है. कहा जाता है कि इससे पूजा करने पर आपकी प्रार्थना स्वर्ग तक पहुंचती है."
यह हज़ारों सालों से इस्तेमाल किया जा रहा है.
भारतीय व्यंजनों की विशेषज्ञ और 'फीस्ट ऐंड फास्ट्सः अ हिस्ट्री ऑफ़ फ़ूड इन इंडिया' की लेखिका शिकागो की फूड इतिहासकार कोलीन टेलर सेन बताती हैं, "घी की प्रशंसा चार हज़ार साल पुराने ऋग वेद में भी की गई है." 
"पौराणिक कथाओं के मुताबिक पहली बार घी तब बना जब वैदिक काल के देवता प्रजापति दक्ष ने अपने दोनों हाथों को रगड़ कर पहली बार घी बनाया था और उसे उन्होंने अग्नि में डाल कर अपने बच्चों का सृजन किया था."
घी का भारतीय संस्कृति से गहरा नाता है. पारंपरिक तौर पर हिंदू विवाह हो या अंतिम संस्कार या अन्य कोई समारोह, अग्नि में घी का समर्पण किया जाता है क्योंकि ऐसा करना शुभ माना जाता है.
भारतीय पारंपरिक चिकित्सा पद्धति आयुर्वेद में भी घी को रामबाण माना गया है. पौष्टिक गुणों की वजहों से इसे पीढ़ि दर पीढ़ि हमारे घरों में नानी-दादी और मांओं ने अपनाया है.
इमेज स्रोत, Getty Images
घी भारतीय व्यंजनों का अभिन्न अंग है
बॉंग मॉम्स कुकबुक की लेखिका अमेरिकी फूड लेखक संदीपा मुखर्जी दत्ता को जब अपने बच्चों के लिए एक वसा युक्त आहार चुनना था तो उन्हें घी को चुनते वक़्त नहीं लगा. वे कहती हैं, "इसमें वसा की गुणवत्ता हड्डियों को मजबूती और दिमाग को तंदरुस्ती देने के साथ विटामिन भी देता है."
उनकी मां एक क़दम और भी आगे हैं, वो घर में बना घी इस्तेमाल करने पर ही ज़ोर देती हैं.
संदीपा बताती हैं, मेरी मां घर में बने घी को छोटे डिब्बे में रख कर सात समंदर पार आ रहे किसी भी व्यक्ति के हाथों मेरी बेटियों के लिए भेजा करती हैं. वो घी बहुत ही शुद्ध हैं, और उनका स्वाद स्वर्ग आया उपहार है."
वे कहती हैं कि, "ओट्स जैसे आहारों के आने से पहले हर बंगाली घर में सुबह स्कूल जाने से पहले बच्चे को ये डिश खाने के ज़रूर मिलता था, ये है घी-आलू सिधो-भात (घी में सना आलू भात). तब के दिनों में मांओं का मानना था कि इसे खाने से उनके बच्चे को दिन भर के लिए ए अहम संतुलित आहार मिल गया है."
लहसुन, चुकंदर और तरबूज़ से क्या ब्लड प्रेशर कंट्रोल रहता है?
हालांकि कुछ दशकों पहले जब सैचुरेटेड फैट को दावे के साथ स्वास्थ्य के हानिकारक बताया गया था तो इससे घी के इस्तेमाल पर काफ़ी असर पड़ा था. घी में 50-70 फ़ीसद सैचुरेटेड फैट है. उस दौरान कुछ दशकों तक इसका सेवन भारतीय घरों में बहुत कम हो गया था.
"80 के दशक में वनस्पति तेलों का खूब प्रचार प्रसार हुआ और घी खाने की थाली से बहुत हद तक गायब हो गया."
"पश्चिमी और शहरी सभ्यताओं के आगमन के साथ ही लोगों ने इस पारंपरिक आहार को हेय दृष्टि से देखना शुरू कर दिया और अपनी थाली के व्यंजनों को वनस्पित तेलों में पकाना शुरू कर दिया."
इस तरह समय के साथ-साथ खाने की थाली में रिफाइंड वेजिटेबल ऑयल न्यू नॉर्मल बन गया और घी अपवाद.
इमेज स्रोत, Najeeb Aziz
शेफ़ रणवीर बरार
सेलिब्रिटी शेफ़, लेखक, रेस्टोरेंट के मालिक और मास्टरशेफ़ इंडिया के जज रणवीर बरार कहते हैं, "80 के दशक के बाद थाली से किस तरह (विलेन) सैचुरेटेड फैट को बाहर निकालना है, इस पर ही चर्चा होती रही. ख़ैरियत ये है कि अब वसा (फैट्स) और कोलेस्ट्रॉल को लेकर हमारी समझ बेहतर हुई है."
हालांकि आज भी जानकार आपको अधिक वसा (फैट्स) वाले खानपान के ख़िलाफ़ ही अपनी सलाह देते हैं लेकिन उनमें से कुछ ने सैचुरेटेड फैट्स के ओवरऑल रिस्क (समग्र जोखिम) को लेकर अपना रुख़ नरम किया है.
साथ ही कीटो डायट के बढ़ते चलन ने अमेरिका जैसे देशों में भी घी को लोकप्रियता दी है.
हालांकि, पश्चिम के देश में घी को लेकर रुचि कुछ भूल हो सकती है. लेकिन मक्खन की तुलना में अधिक तापमान को सहने की इसकी क्षमता को लेकर इसके समर्थक इसकी प्रशंसा करने से नहीं चूकते हैं.
बरार के मुताबिक, "घी के साथ खाना पकाने का उद्देश्य अपने खाने को अधिक से अधिक तापमान पर पकाने का नहीं बल्कि अपने व्यंजन में इसके स्वाद का तड़का लगाने से है."
वे कहते हैं, "इसके अलावा, भारत में घी का सेवन बहुत अधिक मात्रा में नहीं किया जाता है. बल्कि पारंपरिक रूप से इसे खाने में संतुलन, सामंजस्य और इसके स्वाद को आकर्षक बनाने के लिए मिलाया जाता है. यह खाने वाले के मुंह में जाने वाले हर कौर के साथ अपना स्वाद रचा बसा देता है."
बरार कहते हैं, "इसका सबसे बेहतरीन इस्तेमाल दाल में करें, कोरमा में करें, जाड़े के दिनों में अपने सूप में करें. आप इसके स्वाद के इस कदर दीवाने हो जाएंगे कि ये आपके व्यंजन का बेहद अहम हिस्सा बन जाएगा."
इमेज स्रोत, StockSolutions/Getty Images
इंडियन ऐसेन्ट के पाक कला निदेशक सेफ़ मनीष मल्होत्रा कहते हैं कि ये उनके व्यंजनों का पिछले 22 साल से अहम हिस्सा रहा है. मल्होत्रा का एक सिग्नेचर डिश है घी में भुनी मटन बोटी. वे कहते हैं कि ये यहां की सबसे अधिक बिकने वाली डिश है.
मुंबई के एका रेस्टोरेंट की सेफ़ निकिता राव अपने हर व्यंजन को एक ख़ास तरीके से पकाती हैं, उनके सलाद हों या रेशम पट्टी चिली घी का तड़का उनके खाने को चार चांद लगा देता है. उनका कहना है कि सलाद में ये 10 फ़ीसद से भी कम मात्रा में होता है लेकिन लोगों को बहुत पसंद आ रहा है और भैंस के दूध से निकली घी ने उसे और भी जायकेदार बना दिया है.
अंत में बरार कहते हैं, "घी की समझ यानी भारतीय पहचान की समझ है. ये खानपान को लेकर वो दृष्टिकोण है जो सबको जोड़ता है, संपूर्ण है और संतुलित है. और जब घी की उसके सही मायने समझ होती है तो अच्छी चीज़ों का होना तय है." 
बरार के किचन में घी हमेशा उनके चूल्हे से बस एक हाथ की दूरी पर रखा होता है.
जैसा कि वे कहते हैं, मैं अपनी दादी की चुन्नी से लिपट कर और पूरे घर में घी की सुगंध के साथ बड़ा हुआ हूं. तो जब भी मैं घी को अपने व्यंजन से जोड़ता हूं तो ये केवल फैट (वसा) को शामिल करना नहीं होता है. मैं इसके साथ ही अपने खाने में अपना बचपन भी जोड़ता हूं."
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Space Kidz India
आज़ादी सेटेलाइट के अलग-अलग हिस्सों को स्कूली छात्राओं के अलग-अलग समूहों ने बनाया है
भारत की आज़ादी के 75 साल पूरे होने पर मोदी सरकार की ओर से देश भर में मनाए जा रहे अमृत महोत्सव के तहत रविवार को इसरो आज़ादीसैट नाम की एक सैटेलाइट लॉन्च कर रहा है.
इस सैटेलाइट की ख़ास बात ये है कि इसे बनाने में देश भर के सरकारी स्कूलों की 750 छात्राओं ने सहयोग किया है.
इस सैटेलाइट को 'स्पेस किड्ज़ इंडिया' नाम की एक कंपनी ने बनाया है और इसे इसरो के स्मॉल सेटेलाइट लॉन्च व्हिकल (एसएसएलवी) से  लॉन्च किया जाएगा. 
ये एसएसएलवी की पहली उड़ान भी होगी.
ये सैटेलाइट सतीश धवन स्पेस सेंटर श्रीहरिकोटा से लॉन्च होगी और इस दौरान प्रोजेक्ट का हिस्सा रहीं चार सौ से अधिक छात्राएं भी वहां मौजूद रहेंगी.
समाप्त
8 किलो की इस सैटेलाइट में 75 फेमो एक्सपेरिमेंट हैं और इसमें सेल्फ़ी कैमरा भी लगा है जो इसके अपने सोलर पैनल की तस्वीरें लेगा. 
इसमें लंबी दूरी के संचार उपकरण भी लगे हैं. 
इमेज स्रोत, Space Kidz India
भारत के 75 सरकारी स्कूलों की 750 छात्राएं इस सेटेलाइट को बनाने के प्रोजेक्ट से जुड़ी थीं
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
सैटेलाइट इंडिया की सीईओ श्रीमथि केसन ने बीबीसी से कहा, "आज़ादी सैट 750 लड़कियों की भावना है. ये उनके आगे बढ़ने का ख़्वाब है. देश के अलग-अलग हिस्सों के सरकारी स्कूलों से जुड़ी छात्राओं को इस प्रोजेक्ट से जोड़ा गया. इसका मक़सद लड़कियों में विज्ञान से जुड़ी जागरूकता फैलाना है."
श्रीमथि केसन कहती हैं, "सीधे तौर पर इस प्रोजेक्ट से 750 लड़कियां जुड़ी हैं लेकिन इस प्रोजेक्ट के ज़रिए हमने लाखों बच्चों तक विज्ञान को पहुँचाया है. छोटे-छोटे ज़िलों और क़स्बों के स्कूलों को जोड़ा गया."
सैटेलाइट का पेलोड डिवेलप करने का प्रोजेक्ट क़रीब छह महीनों तक चला और इस दौरान प्रोजेक्ट से जुड़ी छात्राओं को ऑनलाइन क्लास दी गईं.
केसन कहती हैं, "आज़ादी सैट उड़ान भर रही है. लेकिन इस प्रोजेक्ट की सबसे बड़ी और ख़ास बात ये है कि हम विज्ञान को उन स्कूलों और बच्चों तक लेकर गए जो कहीं ना कहीं बहुत पिछड़े हैं. इस प्रोजेक्ट का असली मक़सद लड़कियों में वैज्ञानिक सोच का विकास करना है."
इस प्रोजेक्ट से जुड़ी 750 में से कुल 462 लड़कियों को सैटेलाइट लॉन्च देखने के लिए श्रीहरिकोटा ले जाया जा रहा है.
केसन कहती हैं, "इसरो पहुँचना और अपने सैटेलाइट को लॉन्च होते हुए देखना छात्राओं के लिए एक बहुत बड़ी उपलब्धि है. हम चाहते थे कि सभी छात्राओं को लाया जाए लेकिन लॉजिस्टिकल कारणों की वजह से वो संभव नहीं हो पाया."
इमेज स्रोत, Space Kidz India
इस प्रोजेक्ट में लड़कियों को शामिल करने की वजह बताते हुए श्रीमथि केसन कहती हैं, "मैं एनसीसी से जुड़ी थी, बेस्ट कैडेट रही और सेना में सीधे भर्ती हुई. लेकिन मेरी सिर्फ़ 18 साल की उम्र में शादी हो गई थी. एक लड़की के सामने जो चुनौतियां होती हैं, मैं उनसे गुज़र चुकी हूँ. मेरा सपना था कि मैं लड़कियों में जागरूकता पैदा करूं और उन्हें बड़े सपने देखना सिखाऊं. अंतरिक्ष में अपने ख़्वाब को पहुँचाने से बड़ा और क्या ही होगा. इसलिए ही हमने इस प्रोजेक्ट में सिर्फ़ लड़कियों को चुना क्योंकि हम उन्हें बड़े सपने दिखाना चाहते थे."
केसन कहती हैं, "जब हम छात्राओं की ऑनलाइन क्लास ले रहे थे तब हम उन्हें सिर्फ़ विज्ञान नहीं सिखा रहे थे बल्कि ये आत्मविश्वास भी भर रहे थे कि वो कुछ भी कर सकती हैं और कहीं भी पहुँच सकती हैं. जो छात्राएं हमारे साथ जुड़ी हैं वो अब वैज्ञानिक बनने का सपना देख रही हैं."
"हमने बच्चियों के मन में विज्ञान और आत्मविश्वास का बीज डाल दिया है और हम ये विश्वास करते हैं कि एक पुल बन जाएगा जो उन्हें विकास और प्रगति से जोड़ेगा. लड़कियों के विकास के बिना देश के पूर्ण विकास की कल्पना नहीं की जा सकती है."
भारत आज़ादी के 75 वर्ष मना रहा है लेकिन सामाजिक और आर्थिक तौर पर अभी देश की आधी आबादी के सामने बड़ी चुनौतियां हैं. 
2011 की जनगणना के मुताबिक भारत में साक्षरता दर 74 प्रतिशत है लेकिन महिलाओं की साक्षरता दर सिर्फ़ 64 प्रतिशत है.
भारत सरकार की एक रिपोर्ट के मुताबिक़ साल 2013 में उच्च शिक्षा के मामलों में प्रति सौ पुरुषों की तुलना में 81 महिलाओं ने ही उच्च शिक्षा के लिए दाख़िला लिया.
इमेज स्रोत, Space Kidz India
इसरो छात्राओं की बनाई इस सैटेलाइट को लांच करने जा रहा है
श्रीमथि केसन कहती हैं कि इस प्रोजेक्ट का मक़सद छात्राओं की सोच के दायरे को बढ़ाना और विज्ञान के क्षेत्र में उन्हें मौके दिखाना भी है.
वो कहती हैं, "बहुत सी छात्राओं के मन में ये सोच भी नहीं थी कि वो वैज्ञानिक भी बन सकती हैं. वो इंजीनियर या डॉक्टर बनने का तो सोचती हैं लेकिन वैज्ञानिक बनना उनकी सोच से बाहर था. अब हमने उनके मन में विज्ञान का बीज डाल दिया है और वो वैज्ञानिक बनने का सपना देखने लगी हैं."
इस प्रोजेक्ट से देश के अलग-अलग हिस्सों के 75 सरकारी स्कूलों की छात्राओं को जोड़ा गया है.
अमृतसर के मॉल रोड स्थित सरकारी कन्या स्कूल की छात्राओं का एक दल भी लांच का हिस्सा बनने के लिए श्रीहरिकोटा पहुँचा हैं.
बीबीसी के सहयोगी पत्रकार रविंद्र सिंह रॉबिन से बात करते हुए इस दल में शामिल छात्राओं ने अपनी ख़ुशी ज़ाहिर की.
छात्राओं के इस दल ने सेटेलाइट के लिए एक चिप बनाई है जो अंतरिक्ष में प्रयोग का हिस्सा होगी. इसमें कई सेंसर लगे हैं.
इमेज स्रोत, Space Kidz India
इस दल में शामिल एलिज़ा कहती हैं, "हमें छह महीने लगे. हमने एक चिप बनाई है जो सेटेलाइट में इंस्टॉल की गई है. मन में बहुत कुछ चल रहा है. उत्साह बहुत है. एक नई जगह जा रहे हैं, जहाँ बहुत कुछ सीखने को मिलेगा." 
इनमें से कई छात्राओं के लिए ये पहला मौक़ा है, जब वो अपने शहर से बाहर निकल रही हैं.
ऐसी ही एक छात्रा ने अपनी ख़ुशी ज़ाहिर करते हुए बीबीसी से कहा, "मैं पहली बार विमान में बैठ रही हूँ. मैंने कभी सोचा नहीं था कि मैं फ्लाइट में बैठूंगी, लेकिन सपने सच होते हैं."
वो कहती हैं, "इस प्रोजेक्ट ने मुझे सपने देखना सिखाया है. हो सकता है आगे चलकर मैं स्वयं वैज्ञानिक बन जाऊं."
श्रीमथि केसन इस प्रोजेक्ट के लिए प्रधानमंत्री नरेंद्र मोदी का भी शुक्रिया अदा करती हैं.
वो कहती हैं, "प्रधानमंत्री जी का सबसे बड़ा सहयोग ये है कि उन्होंने इसके लॉन्च के लिए हाँ कह दिया. अब हमारा सपना है कि इस प्रोजेक्ट का हिस्सा रहीं लड़कियों को प्रधानमंत्री नरेंद्र मोदी से मिलने का मौक़ा मिले."
केसन कहती हैं, "प्रधानमंत्री ने बेटी बचाओ बेटी पढ़ाओ का नारा दिया है. हम तो बेटियों को अंतरिक्ष में ले जा रहे हैं. हमें विश्वास हैं कि ये बेटियां विज्ञान के ज़रिए देश की प्रगति यात्रा का हिस्सा होंगी."
इमेज स्रोत, Space Kidz India
भारत में लड़कियों को कई तरह की पाबंदियों का सामना करना पड़ता है और जीवन और समाज के कई क्षेत्रों में लड़कियाँ आज भी बराबरी के लिए संघर्ष कर रही हैं.
केसन कहती हैं, "मैं ये मानती हूँ कि लड़कियों को अब भी पूरी आज़ादी हासिल नहीं है लेकिन लड़कियों ने बहुत कामयाबी भी हासिल की है और बहुत बड़े बदलाव आए हैं. हम आज लड़कियों का बनाया सेटेलाइट लांच कर पा रहे हैं ये अपने आप में बड़ी उपलब्धि है."
केसन कहती हैं, "हमें लोगों के दिमाग़ से वो तस्वीर हटानी है जिसमें भारत की बेटी को गंदे कपड़े पहने हुए सर पर पानी का मटका लेकर चलते हुए दिखाया जाता है. हम बेटियों के हाथ में सेटेलाइट दे रहे हैं और भारत की बेटी की यही तस्वीर दुनिया को दिखाना चाहते हैं."
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, ANI
जस्टिस उदय उमेश ललित ने शनिवार को सुप्रीम कोर्ट के मुख्य न्यायाधीश पद की शपथ ले ली. उन्हें राष्ट्रपति द्रौपदी मुर्मू ने राष्ट्रपति भवन में शपथ दिलाई.
सुप्रीम कोर्ट के 49वें मुख्य न्यायधीश बने जस्टिस ललित इस पद पर 8 नवंबर 2022 तक रहेंगे. 
जस्टिस उदय उमेश ललित भारत के दूसरे ऐसे चीफ़ जस्टिस हैं जो सीधे सुप्रीम कोर्ट के जज के पद पर नियुक्त हुए थे.
उनसे पहले मरहूम जस्टिस एसएम सिकरी प्रैक्टिस की दुनिया से सीधे सुप्रीम कोर्ट जज बने और बाद में चीफ़ जस्टिस के ओहदे तक पहुंचे.
जस्टिस सिकरी से पहले बार में प्रैक्टिस करने वाले किसी वकील को न तो सीधे सुप्रीम कोर्ट जज और न ही चीफ़ जस्टिस के पद पर नियुक्त किया गया था.
समाप्त
जस्टिस सिकरी भारत के 13वें प्रधान न्यायाधीश थे और वे इस पद पर जनवरी, 1971 से अप्रैल, 1973 तक रहे थे. उन्हें फरवरी, 1964 में सुप्रीम कोर्ट जज के पद पर नियुक्त किया गया था.
जस्टिस यूयू ललित 13 अगस्त, 2014 को सुप्रीम कोर्ट जज बने थे और वे 27 अगस्त, 2022 को मौजूदा चीफ़ जस्टिस एनवी रमन्ना की जगह पर देश के 49वें प्रधान न्यायाधीश बनेंगे.
हालांकि उनका कार्यकाल 73 दिनों का ही रहेगा और वे 8 नवंबर, 2022 तक पद पर रहेंगे. सुप्रीम कोर्ट के चीफ़ जस्टिस की रिटायरमेंट की उम्र 65 साल होती है.
इमेज स्रोत, ANI
ऐसे मुक़दमों की एक लंबी फेहरिस्त है. 
जस्टिस यूयू ललित ने कई मामलों की सुनवाई से खुद को अलग किया है और इसकी वजह 'कॉन्फ्लिक्ट ऑफ़ इंटरेस्ट' बताई गई.
किसी जज के लिए 'कॉन्फ्लिक्ट ऑफ़ इंटरेस्ट' का मतलब होता है कि मुक़दमे की एक पार्टी से कोई पुराना सरोकार.
इनमें अयोध्या विवाद, मुंबई ब्लास्ट केस, मृत्युदंड की सज़ा को चुनौती देने वाली याकूब मेनन की पुनर्विचार याचिका, शिक्षक भर्ती घोटाले में ओम प्रकाश चौटाला की याचिका और सूर्यानेल्ली रेप केस की अपील याचिका पर सुनवाई जैसे मामले प्रमुख हैं.
इमेज स्रोत, dpl.presidentofindia.nic.in
जस्टिस यूयू ललित और श्रीमती अमीता उदय ललित तत्कालीन राष्ट्रपति रामनाथ कोविंद के साथ (फ़ाइल फ़ोटो)
'तीन तलाक़ किसी मज़हब का हिस्सा नहीं'
सुप्रीम कोर्ट का फ़ैसला क्या सरकार को चपत है? 
इमेज स्रोत, himachal.nic.in
साल 1957 में पैदा हुए जस्टिस ललित ने 1983 में बॉम्बे हाई कोर्ट से अपनी वकालत की प्रैक्टिस शुरू की थी. वहां उन्होंने दिसंबर 1985 तक वकालत की थी.
1986 से 1992 के बीच वो पूर्व सॉलिसिटर जनरल सोली सोराबजी के साथ काम किया. उसके बाद अप्रैल 2004 में उन्हें सुप्रीम कोर्ट में सीनियर एडवोकेट नियुक्त किया गया. 
बहुचर्चित 2जी घोटाले के सभी मामलों में ट्रायल चलाने के लिए केंद्रीय जांच ब्यूरो की मदद के लिए सुप्रीम कोर्ट ने उन्हें स्पेशल पब्लिक प्रॉसीक्यूटर नियुक्त किया था.  
वकील के रूप में जस्टिस ललित क्रिमिनल लॉ के विशेषज्ञ रहे हैं. उन्हें राष्ट्रीय विधिक सेवा प्राधिकरण यानी नालसा का कार्यकारी अध्यक्ष भी बनाया गया था. 
इमेज स्रोत, ANI
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
तीन तलाक़ की वैधता पर सुनवाई करने वाली संविधान पीठ का वो भी एक हिस्सा थे. उन्होंने इसे खारिज़ करते हुए कहा था कि यह प्रथा संविधान के अनुच्छेद 14 के तहत दिए गए मूल अधिकार का उल्लंघन करता है.
जस्टिस ललित ने अनुसूचित जाति और जनजातियों के उत्पीड़न रोकने वाले 1989 के क़ानून का दुरुपयोग रोकने के लिए कई उपायों की व्यवस्था की. काशीनाथ महाजन बनाम महाराष्ट्र मामले में जस्टिस आदर्श गोयल के साथ मिलकर उन्होंने इस मामले में होने वाली एफआईआर के पहले होने वाली जांच की प्रक्रिया तय की. 
उन्होंने गिरफ्तारी के पहले जांच अधिकारी को मंजूरी लेने का आदेश सुनाया. साथ ही इन मामलों में अग्रिम ज़मानत देने का प्रावधान भी उन्होंने किया. 
पूर्व सीजेआई रंजन गोगोई और जस्टिस कुरियन जोसेफ के साथ मिलकर रंजना कुमारी बनाम उत्तराखंड सरकार मामले में उन्होंने कहा कि किसी दूसरे राज्य से आने वाले प्रवासियों को नए राज्य में सिर्फ इसलिए एससी के तौर पर नहीं पहचाना जा सकता कि पहले के राज्य में उनकी जाति को एससी के रूप में मान्यता मिली हुई थी. 
वहीं प्रद्युम्न बिष्ट केस में जस्टिस आदर्श गोयल के साथ मिलकर जस्टिस ललित ने हर राज्य के दो ज़िलों की अदालतों के भीतर और अदालत परिसर के महत्वपूर्ण जगहों पर बिना किसी ऑडियो रिकार्डिंग वाले सीसीटीवी कैमरे लगाने के निर्देश दिए. 
कितने प्रभावी होते हैं सुप्रीम कोर्ट के आदेश?
सुप्रीम कोर्ट पर संकट के ऐसे गहरे बादल पहले कभी नहीं छाए
इमेज स्रोत, himachal.nic.in
हालांकि उन्होंने आदेश दिया कि इन रिकॉर्डिंग्स को सूचना का अधिकार कानून के तहत नहीं मांगा जा सकता. 
सुप्रीम कोर्ट के दो सदस्यों वाली पीठ के एक सदस्य के रूप में जस्टिस ललित ने हिंदू विवाह कानून की धारा 13बी2 के तहत आपसी सहमति से तलाक़ लेने के लिए छह महीने की प्रतीक्षा अवधि अनिवार्य नहीं है. अमरदीप सिंह बनाम हरवीन कौर मामले में इस पीठ ने फैसला दिया कि कई मामलों में छह महीने की इस अवधि को ख़त्म किया जा सकता है. 
जस्टिस ललित ने अदालत की अवमानना के मामले में भगोड़े शराब निर्माता विजय माल्या को 4 महीने की जेल और 2,000 रुपए का जुर्माना देने का आदेश भी सुनाया. 
अब से कुछ हफ्ते पहले जस्टिस ललित ने अदालत की कार्यवाही और पहले शुरू करने का सुझाव दिया था. उन्होंने कहा था कि सुप्रीम कोर्ट में सुनवाई सुबह 9.30 बजे से 11.30 बजे तक होनी चाहिए और फिर आधे घंटे का ब्रेक होना चाहिए. उनके अनुसार, फिर 12 बजे से लेकर दोपहर बाद 2 बजे तक सुनवाई होनी चाहिए. उन्होंने कहा कि इससे शाम में और चीज़ें करने का वक्त मिल जाएगा. 
पिछले महीने एक सुनवाई के दौरान जस्टिस ललित ने कहा कि यदि बच्चे सुबह सात बजे स्कूल जा सकते हैं, तो जज और वकील नौ बजे सुबह अपना काम क्यों शुरू नहीं कर सकते.   
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
सुप्रीम कोर्ट ने मंगलवार को योग गुरु रामदेव के ख़िलाफ़ सख़्त टिप्पणी की. मुख्य न्यायाधीश एनवी रमना की अगुवाई वाली पांच जजों की बेंच ने इंडियन मेडिकल एसोसिशन की याचिका पर सुनवाई करते हुए कहा कि रामदेव को दूसरी आधुनिक दवाओं और इलाज प्रणालियों की आलोचना नहीं करनी चाहिए. रामदेव इस चिकित्सा प्रणाली को ख़ारिज नहीं कर सकते.
पिछले हफ़्ते दिल्ली हाईकोर्ट ने भी बाबा रामदेव को आयुर्वेद के बारे में भ्रामक दावे करने से परहेज़ करने को कहा था.
आधुनिक मेडिसिन को लेकर बाबा रामदेव विवादित बयान देते रहे हैं. पिछले साल मई महीने में रामदेव ने दावा किया था कि एलोपैथी एक "बेवक़ूफ़ विज्ञान" है और रेमडेसिविर, फेविफ्लू जैसी दवाएं और भारत के औषधि महानियंत्रक (ड्रग्स कंट्रोलर जनरल ऑफ इंडिया) द्वारा अनुमोदित अन्य दवाएं कोविड -19 रोगियों के इलाज में विफल रही हैं. एक वीडियो में रामदेव ने यह भी दावा किया था कि लाखों मरीज़ों की मौत एलोपैथिक दवाओं के कारण हुई हैं न कि ऑक्सीजन की कमी से.
पतंजलि आयुर्वेद के संस्थापक ने आईएमए को एक खुला पत्र भी लिखा था और उनसे एलोपैथी से संबंधित 25 प्रश्न पूछे थे. उन्होंने अपने ट्विटर प्रोफाइल पर साझा किए गए एक पत्र में लिखा, "अगर एलोपैथी सभी शक्तिशाली और 'सर्वगुण संपन्न' (सभी अच्छे गुणों से युक्त) है, तो डॉक्टरों को बीमार नहीं पड़ना चाहिए." 
मखाने की खेती का भूगोल, गणित और विज्ञान- यहाँ पढ़ें
समाप्त
इमेज स्रोत, Getty Images
बाद में केंद्रीय स्वास्थ्य मंत्री डॉ हर्षवर्धन ने रामदेव को पत्र लिखकर अपना बयान वापस लेने को कहा. इंडियन मेडिकल एसोसिएशन ने भी उनकी टिप्पणी पर आपत्ति जताई थी.
नतीजतन रामदेव ने सोशल मीडिया पर एक पत्र जारी कर खेद प्रकट किया औऱ कहा कि वो आधुनिक चिकित्सा विज्ञान और एलोपैथी के विरोधी नहीं हैं.
कोविड मामलों में वृद्धि के बीच, पतंजलि ने हरिद्वार स्थित दिव्य प्रकाशन पतंजलि अनुसंधान संस्थान में विकसित 'कोरोनिल' टैबलेट लॉन्च किया था. 
दावा किया गया था कि यह सात दिनों में कोविड -19 को ठीक करता है. कोरोनिल के लॉन्च कार्यक्रम में ख़ुद केंद्रीय स्वास्थ्य मंत्री हर्षवर्धन रामदेव का साथ मंच साझा करते नज़र आए थे. IMA ने इस पर कड़ी आपत्ति जताई थी.
इमेज स्रोत, Getty Images
पतंजलि आयुर्वेद ने उस समय ये दावा किया था कि टैबलेट को आयुष मंत्रालय से डब्ल्यूएचओ की प्रमाणन योजना के अनुसार कोविड के उपचार का समर्थन करने वाली दवा के रूप में प्रमाणित किया जा चुका है. 
बाद में ये सफ़ाई आई कि प्रमाणन केंद्र द्वारा दिया गया था और WHO "किसी भी दवा को स्वीकृत या अस्वीकृत नहीं करता है".
एक दूसरे वायरल वीडियो में बाबा रामदेव ने दावा किया था कि भारत में कोरोना वायरस वैक्सीन की दोनों खुराक मिलने के बाद भी 10,000 से अधिक डॉक्टरों की मौत हो गई है. वीडियो में वायरस के ख़िलाफ़ अपने फेफड़ों को मज़बूत करने में योगाभ्यास के फ़ायदों के बारे में सलाह देते भी नजर आए थे. वह "बिना किसी डिग्री के लेकिन दिव्यता और गरिमा के साथ" डॉक्टर होने का भी दावा करते हैं.
मनोज सिन्हा के मीरवायज़ को लेकर बीबीसी इंटरव्यू में किए दावों पर उठे सवाल 
बाबा रामदेव शुरू से विवादों में रहे हैं.  
इमेज स्रोत, Getty Images
इस तरह के आरोपों के बावजूद, पतंजलि लगातार फल-फूल रहा है.
रामदेव ने 2019 में कहा था कि वो एक फ़क़ीर हैं और वो देश के लिए काम करते हैं. उनका कहना था कि वो देश को मज़बूत करने का प्रयास कर रहे हैं और पतंजलि के फ़ायदे देश के लिए हैं. 
उन्होंने कहा था कि आज पतंजलि 8,000 करोड़ रुपये की कंपनी बन गई है. तीन साल बाद अब पतंजलि 10,000 करोड़ रुपये से अधिक की कंपनी हो गयी है. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, ANI
सुप्रीम कोर्ट के मुख्य न्यायाधीश एनवी रमन्ना का कार्यकाल 26 अगस्त, 2022 को पूरा हो रहा है. उन्होंने ऐसे समय अपने पद की बागडोर संभाली थी जब उनके दो पूर्ववर्ती मुख्य न्यायाधीशों का कार्यकाल विवादों से घिरा था.
पूर्व मुख्य न्यायाधीशों रंजन गोगोई और शरद अरविंद बोबडे के कार्यकाल के दौरान सुप्रीम कोर्ट की छवि को लेकर न्यायिक हलकों में चर्चा होती रही थी. 
मुख्य न्यायाधीश रमन्ना के कार्यकाल इन दोनों पूर्व जजों से बेहतर ज़रूर बताया जा रहा है क्योंकि वो विवादों से दूर रहे.
गोगोई ने जहाँ अपने ही ख़िलाफ़ दायर की गई याचिका पर अपने ही कोर्ट में सुनवाई की और ख़ुद को आरोप मुक्त किया, वहीं बोबडे भी विवादों से बच नहीं पाए. इस मामले में रमन्ना ज़रूर ख़ुशक़िस्मत रहे.
लेकिन क़ानूनी हलकों में ऐसी चर्चा रही कि रमन्ना को उनके द्वारा की गयी टिप्पणियों और उनके भाषणों की वजह से ज़्यादा जाना जाता रहा ना कि उनके फ़ैसलों की वजह से.
समाप्त
इमेज स्रोत, Getty Images
राष्ट्रपति द्रौपदी मुर्मू को शपथ दिलाते रमन्ना
तीन दिनों पहले का उनका भाषण भी सुर्ख़ियों में रहा जब आंध्र प्रदेश के एक विश्वविद्यालय में बतौर मुख्य अतिथि बोलते हुए उन्होंने कहा कि "उच्च शिक्षा प्रदान करने वाले संस्थान इसलिए अपना सामाजिक औचित्य खोते जा रहे हैं क्योंकि ये फैक्ट्रियों की तरह काम कर रहे हैं. और ये फैक्ट्रियां कुकुरमुत्ते की तरह पनप भी रही हैं."
इसी महीने की 24 तारीख को एक याचिका की सुनवाई के दौरान मुख्य न्यायाधीश एन वी रमन्ना ने टिप्पणी की कि 'देश में रिटायर होने वालों की कोई क़द्र नहीं है.' उन्होंने ये टिप्पणी अधिवक्ता विकास सिंह की याचिका की सुनवाई करते हुए की.
आंध्र प्रदेश में जन्मे मुख्य न्यायाधीश रमन्ना इस मामले में भी ख़ुशक़िस्मत माने जा रहे हैं कि अब से सेवानिवृत्त होने वाले मुख्य न्यायाधीशों को छह महीनों तक रहने की मुफ़्त व्यवस्था दी जायेगी और इसका लाभ लेने वाले वो पहले पूर्व मुख्य न्यायाधीश होंगे. 
इससे संबंधित अध्यादेश भारत सरकार के क़ानून मंत्रालय ने जारी भी कर दिया है.
इससे पहले सेवानिवृत्त मुख्य न्यायाधीश रंजन गोगोई को राज्यसभा सांसद के रूप में मनोनीत किया गया. इसे 'अनैतिक' बताते हुए इसकी आलोचना हुई, विपक्ष ने आरोप लगाया कि उन्हें सरकार के अनुकूल फ़ैसले देने के बदले राज्यसभा की सदस्यता रिटायर होते ही दे दी गई
लिव-इन रिलेशन से जन्मे बच्चे को भी मिलेगी पैतृक संपत्ति में हिस्सेदारी
इमेज स्रोत, Getty Images
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
लेकिन उनकी कार्यप्रणाली को न्यायिक हलकों में अलग अलग नज़रिये से देखा जा रहा है. कुछ मानते हैं कि वो चाहते थे कि किसी विवाद में ना आएं और 'साफ़ दामन' के साथ विदाई लें. 
वहीं कुछ मानते हैं कि कई महत्वपूर्ण मामले जिसमें वो हस्तक्षेप कर सकते थे या सुनवाई कर सकते थे, मगर उन्होंने उन मामलों को लंबित ही रहने दिया.
उदाहरण के तौर पर  जम्मू-कश्मीर में अनुच्छेद हटाए जाने को चुनौती देने वाली कई याचिकाएं अभी तक लंबित हैं. जबकि ये अनुच्छेद वर्ष 2019 में ही हटाया गया था और उसके फ़ौरन बाद केंद्र सरकार के इस फ़ैसले को चुनौती देने के लिए कई संस्थाओं और लोगों ने सुप्रीम कोर्ट में दायर की हैं.
कुछ अधिवक्ता ये भी कह रहे हैं कि ये मामला बेशक उनकी अदालत का ना रहा हो लेकिन जनहित याचिकाकर्ता को दण्डित करने का काम उनके मुख्य न्यायाधीश रहते हुए ही हुआ जिसने 'एक नयी न्यायिक परंपरा की शुरुआत' हुई.  
एक न्यूज़ वेब पोर्टल में लिखते हुए पत्रकार सौरव दास ने न्यायमूर्ति रमन्ना के कार्यकाल की समीक्षा करते हुए लिखा कि चीफ़ जस्टिस ने "इस दौरान कुल 29 भाषण सिर्फ़ इस बात को लेकर दिए हैं कि किस तरह क़ानून और संविधान को बचाया जा सकता है."
उनके अनुसार उनके अध्ययन में उन्होंने पाया कि 'राष्ट्रहित के कम-से-कम छह  मामले हैं जिनकी याचिकाएं आगे बढ़ ही नहीं पायीं.' 
उनका कहना है,  "इसके अलावा 53 ऐसे मामले हैं जिन्हें संवैधानिक पीठ के पास भेजा जाना था लेकिन वो लंबित ही रह गए."
UCC: समान नागरिक संहिता लागू करना क्या भारत में संभव है?
इमेज स्रोत, Getty Images
- नागरिकता संशोधन क़ानून को निरस्त करना
- इलेक्टोरल बॉण्ड को सार्वजनिक करना
- कर्नाटक के शिक्षण संस्थाओं में हिजाब पर प्रतिबंध का मामला
- जम्मू कश्मीर में संविधान के अनुच्छेद 370 को हटाया जाना जिसको चुनौती देने वाली 23 याचिकाएं तभी से लंबित हैं.  
- यूएपीए जैसे क़ानून को निरस्त करना    
मगर अपनी सेवानिवृत्ति के चार दिन पहले यानी जाते-जाते चीफ़ जस्टिस ने दिल्ली की सरकार और उपराज्यपाल के अधिकार क्षेत्र से संबंधित याचिका के लिए संवैधानिक पीठ का गठन करने की घोषणा ज़रूर की है.
वरिष्ठ वकील कामिनी जायसवाल का कहना है कि बेशक न्यायमूर्ति रमन्ना ने अपने कार्यकाल में कोई बड़ा फ़ैसला या कोई अचंभा नहीं किया लेकिन उन्होंने वो काम किया है जो बहुत ज़रूरी था.
इमेज स्रोत, Getty Images
'दोबारा विश्वास पैदा हुआ'
बीबीसी से बात करते हुए कामिनी जायसवाल कहती हैं, "पिछले दो मुख्य न्यायाधीशों के कार्यकाल के बाद लोग हताश और निराश हो गए थे. न्यायमूर्ति रमन्ना ने लोगों में न्यायपालिका के लिए दोबारा विश्वास पैदा किया. उन्होंने अपने कार्यकाल में लोगों को बताया कि लोकतंत्र कितना मज़बूत होता है. यही उनकी सबसे बड़ी उपलब्धि भी है."
वहीँ 'एसोसिएशन फॉर डेमोक्रेटिक रिफॉर्म्स' के जगदीप छौकर ने एक वेब पोर्टल से बातचीत में कहा कि उनकी संस्था ने पिछले मुख्य न्यायाधीश के कार्यकाल के दौरान ही 'इलेक्टोरल बॉण्ड्स' और राजनीतिक दलों की 'कॉर्पोरेट फंडिंग' को पारदर्शी बनाने के लिए याचिका दायर की थी.
उनका कहना है कि इस योजना की भारतीय रिज़र्व बैंक और चुनाव आयोग ने भी आलोचना की थी. 
उनकी संस्था ने इस संबंध में सर्वोच्च न्यायालय का दरवाज़ा खटखटाया भी था और याचिका दायर की थी जो लंबित ही रह गई और 48वें मुख्य न्यायाधीश का कार्यकाल भी ख़त्म हो गया.
इमेज स्रोत, Getty Images
आंध्र प्रदेश के कृष्णा ज़िले में पैदा हुए नूतलपाटि वेंकट रमन्ना सरकार के वकील भी रहे हैं और सेंट्रल एडमिनिस्ट्रेटिव ट्रिब्यूनल में भी रहे हैं.
वरिष्ठ अधिवक्ता संजय हेगड़े ने बीबीसी से बात करते हुए कहा, "ये बात और है कि कई मामले लंबित रहे लेकिन न्यायपालिका की टूटती साख को उन्होंने बचाने की कोशिश ज़रूर की.सीबीआई निदेशक के मामले में उन्होंने साफ़ कर दिया कि वो न्यायमूर्ति हैं न कि कोई रबड़ की मुहर जो किसी के दबाव में आकर काम करे."
वो कहते हैं, "न्यायमूर्ति रमन्ना ने अपनी शक्तियों का कहीं कहीं पर पूरा इस्तेमाल किया. वो बहुत कुछ कर सकते थे लेकिन उन्होंने अपना दामन साफ़  रखने के चक्कर में बहुत कुछ नहीं भी किया यानी कुछ बेहद महत्वपूर्ण याचिकाओं को उन्होंने लंबित रखा. 
आंध्र प्रदेश के मुख्यमंत्री जगन मोहन रेड्डी ने उनपर कई आरोप लगाए लेकिन उन्होंने अपना कार्यकाल सिर ऊंचा रख कर पूरा किया. वो एक 'जेंटलमैन' ही रहे. वो बोलते ज़रूर रहे लेकिन विवादों से अलग रहे."
ये भी पढ़ें:
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Twitter/TigerRajaSingh
भारतीय जनता पार्टी ने बीते मंगलवार तेलंगाना में अपने विधायक टी राजा सिंह को पैगंबर मोहम्मद पर विवादित देने के बाद निलंबित कर दिया है. बीजेपी ने टी राजा सिंह को दस दिनों का वक़्त देकर पूछा है कि उन्हें पार्टी से क्यों ना निकाल दिया जाए. 
तेलंगाना सरकार ने मंगलवार को विधायक टी राजा सिंह के ख़िलाफ़ एफ़आईआर दर्ज़ करके उन्हें गिरफ़्तार किया था. हालांकि, इसके कुछ घंटों बाद ही उन्हें ज़मानत मिल गयी. 
लेकिन ये पहला मौका नहीं है, जब टी राजा सिंह अपने विवादास्पद बयानों की वजह से चर्चा में आए हों. 
हैदराबाद की गोशामहल सीट से विधायक टी राजा को तेलंगाना में बीजेपी का फायरब्रांड नेता माना जाता है. 
इस बार उन्होंने ऐसा क्या कहा है जिसकी वजह से उनकी गिरफ़्तारी से लेकर निलंबन तक की नौबत आ गयी. 
समाप्त
टी राजा सिंह ने बीते सोमवार सोशल मीडिया पर एक वीडियो जारी किया था. इस वीडियो में उन्होंने पैग़ंबर मोहम्मद के ख़िलाफ़ आपत्तिजनक टिप्पणियां की हैं. दस मिनट लंबे इस वीडियो में वह कॉमेडियन मुनव्वर फारुक़ी के ख़िलाफ़ भी आपत्तिजनक टिप्पणी करते दिखे. 
स्थानीय लोगों ने वीडियो वायरल होने के बाद सोमवार शाम तेलंगाना में टी राजा सिंह के बयानों के ख़िलाफ़ विरोध प्रदर्शन किया. प्रदर्शनकारियों ने उन्हें तत्काल गिरफ़्तार करने की मांग उठाई. 
असदुद्दीन ओवैसी ने भी इस मामले में विरोध दर्ज कराते हुए कहा कि बीजेपी विधायक ने जान-बूझकर ये बयान दिया है.
इमेज स्रोत, Getty Images
उन्होंने कहा - 'इसको विवादित बयान नहीं कहा जा सकता, बीजेपी के विधायक ने जान-बूझकर ये बयान दिया है. पहले नूपुर शर्मा ने पैग़ंबर मोहम्मद के ख़िलाफ़ अनाप-शनाप बयान दिया था. इसके बाद एक बीजेपी विधायक ने इस तरह अनाप-शनाप बका है.'
उन्होंने ये भी कहा कि 'इससे ये बात साफ़ ज़ाहिर होती है कि बीजेपी पैग़ंबर मोहम्मद और मुसलमानों से नफ़रत करती है. और समय-समय पर मुसलमानों को तकलीफ़ पहुँचाने के लिए, मुसलमानों को उकसाने के लिए बीजेपी ऐसा करती है.'
लेकिन सवाल ये उठता है कि विवादित बयान देने के लिए चर्चित टी राजा सिंह के ख़िलाफ़ बीजेपी ने इतनी त्वरित कार्रवाई क्यों की है. 
इमेज स्रोत, Getty Images
दशकों से बीजेपी की राजनीति को देख रहे वरिष्ठ पत्रकार प्रदीप सिंह ने बीबीसी से बात करते हुए इसकी वजह बताई है. 
प्रदीप सिंह कहते हैं, "नूपुर शर्मा के मामले में भी बीजेपी ने ऐसी ही कार्रवाई की थी. बीजेपी का शीर्ष नेतृत्व और केंद्र सरकार ये संदेश नहीं देना चाहती है कि जो लोग इस तरह की टिप्पणियां कर रहे हैं, उन्हें पार्टी या सरकार की मंज़ूरी हासिल है. 
इसकी वजह से जो भी इस तरह की टिप्पणियां कर रहा है, उसके ख़िलाफ़ कदम उठाया गया है. ये दूसरा मामला है, जिसमें कार्रवाई की गयी है. बीजेपी बताना चाहती है कि हम अपने को इस टिप्पणी से अलग करते हैं, हम इससे सहमत नहीं हैं, इस तरह की टिप्पणी नहीं की जानी चाहिए."
इसके साथ ही प्रदीप सिंह बताते हैं कि बीजेपी की ओर से 'ये पार्टी के लोगों के लिए संदेश है कि इस पर टिप्पणी करने से बचें क्योंकि इससे पार्टी और सरकार को कोई फायदा नहीं होता है, नुकसान ही होने वाला है. ऐसे में आप जानबूझकर पार्टी, सरकार और देश का नुकसान मत करिए.'
‘हेट स्पीच’ से जुड़े सवाल पर भड़के यति नरसिंहानंद
पर क्या ये कार्रवाई नफ़रती भाषणों की वजह से हो रही है?
क्योंकि बीजेपी के तमाम नेताओं और प्रवक्ताओं पर समय - समय पर नफ़रती भाषण और टिप्पणियां करने के आरोप लगते रहे हैं. लेकिन उनके ख़िलाफ़ बीजेपी की ओर से किसी तरह की कार्रवाई होती नहीं देखी गयी. 
यही नहीं, पिछले सात सालों में अपनी आक्रामक भाषा के लिए आलोचना झेलने वाले प्रवक्ताओं और नेताओं का बीजेपी में कद बढ़ता देखा गया. इन नेताओं में योगी आदित्यनाथ, नूपुर शर्मा, संबित पात्रा और टी राजा सिंह जैसे तमाम नेता-प्रवक्ता शामिल हैं. 
ऐसे में सवाल उठता है कि बीजेपी के रुख़ में इस बदलाव की वजह क्या है. 
प्रदीप सिंह इस सवाल के जवाब में कहते हैं कि 'ये कार्रवाई इस आधार तय होती है कि इस्लामिक देश किस मुद्दे पर प्रतिक्रिया ज़ाहिर करना चाहते हैं. सलमान रुश्दी के मामले में भी किताब छपने के पांच महीने बाद फतवा जारी किया गया था. 
किताब सितंबर, 1989 में जारी हुई और फतवा हुआ इसके पांच महीने बाद फरवरी में जारी हुआ. भारत में वो किताब दस दिन में बैन हो गयी थी. ऐसे में सवाल इसका नहीं है कि इस्लाम के ख़िलाफ़ कुछ नहीं बोल सकते या पैंग़बर मोहम्मद साहब के बारे में नहीं बोल सकते.
नूपुर शर्मा ने जो बोला है, उससे ज़्यादा ज़ाकिर नायक ने बोला है. वो मुद्दा नहीं बना. क्योंकि उसे मुद्दा नहीं बनाना था. नूपुर शर्मा के मामले में इश्यू बनाना था तो वो टीवी प्रोग्राम के कई दिन बाद बनाया गया.'
इमेज स्रोत, HINDUSTAN TIMES
नूपुर शर्मा ने एक निजी टीवी चैनल की डिबेट में शामिल होते हुए पैग़ंबर मोहम्मद के ख़िलाफ़ आपत्तिजनक टिप्पणी की थी जिसके बाद देश भर में कई जगहों पर विरोध प्रदर्शन देखे गए. 
इस्लामिक देशों ने इस बयान का विरोध दर्ज कराते हुए भारत सरकार को आड़े हाथों लिया. इसके बाद भारत सरकार ने इस बयान से खुद को अलग किया और बीजेपी ने नूपुर शर्मा के ख़िलाफ़ कार्रवाई की. उनके ख़िलाफ़ कई जगहों पर एफ़आईआर भी दर्ज हो चुकी है. 
प्रदीप सिंह बताते हैं, "इस समय अंतरराष्ट्रीय व्यवस्था में एक बदलाव हो रहा है. भारत अपनी तरफ़ से उसमें पहल कर रहा है. भारत की स्थिति पहले से बेहतर हो रही है. ऐसे में भारत सरकार नहीं चाहती कि किसी एक बयान या घटना के कारण उस पर कोई असर पड़े. ऐसे में एक रिंग फेंसिंग जैसी की गयी है, एक बाढ़ लगा दी गयी है कि इस पर असर नहीं पड़ना चाहिए."
लेकिन सवाल उठता है कि बीजेपी के इस लाल घेरे में सिर्फ़ पैग़ंबर मोहम्मद पर टिप्पणी करना है या ऐसे कदमों के ज़रिए नफ़रती भाषणों को रोकने की कोशिश की जा रही है. 
इमेज स्रोत, FACEBOOK/RAJASINGH
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
बीजेपी को सालों से कवर करती आ रहीं वरिष्ठ पत्रकार राधिका रामाशेषन मानती हैं कि ये कदम नफ़रती भाषणों को रोकने के लिए नहीं उठाया गया है.
वे कहती हैं, "बीजेपी की इस त्वरित कार्रवाई से ये आशय नहीं निकाला जाना चाहिए कि बीजेपी सभी नफ़रती भाषणों के ख़िलाफ़ इसी ढंग से कदम उठाएगी. ये सिर्फ़ पैग़ंबर मोहम्मद तक सीमित है. क्योंकि नूपुर शर्मा की पैग़ंबर मोहम्मद पर टिप्पणी का मुद्दा कितना बड़ा हो गया था, पश्चिमी एशिया से लेकर मध्य पूर्वी देशों तक इसका असर देखा गया. 
और सरकार को आख़िरकार नूपुर शर्मा के ख़िलाफ़ कदम उठाना पड़ा. पश्चिम एशिया के देशों को मनाना पड़ा. ऐसे में बीजेपी ने एक लाल रेखा खींच दी है कि इस लक्ष्मण रेखा को पार नहीं करना है. और अगर कोई पार करेगा तो उसके ख़िलाफ़ कार्रवाई हो सकती है."
ये भी पढ़ें - 
अदाणी का यह सबसे बड़ा सौदा उसे भारत के इस क्षेत्र में बना देगा नंबर-2
पैगंबर मोहम्मद पर विवादित बयान देने वाले विधायक टी राजा सिंह कौन हैं? 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, SUDHEER KALANGI
पैग़ंबर मोहम्मद पर विवादित बयान देने के मामले में कोर्ट ने बीजेपी विधायक टी राजा सिंह को ज़मानत दे दी है. लाइव लॉ के मुताबिक हैदराबाद पुलिस ने कोर्ट में रिमांड ऑर्डर पेश किया था जिसे कोर्ट ने खारिज कर दिया है.
उनके विवादित बयान के विरोध में हैदराबाद में सोमवार देर रात प्रदर्शन हुए. प्रदर्शनकारियों ने टी राजा सिंह की जल्द से जल्द गिरफ़्तारी की मांग की थी. जिसके बाद पुलिस ने बीजेपी विधायक टी राजा को मंगलवार सुबह गिरफ्तार किया. वहीं शाम को टी राजा सिंह को कोर्ट से ज़मानत भी मिल गई. 
वहीं बीजेपी ने विवादित बयान देने के आरोप में हैदराबाद की गोशामहल सीट से विधायक टी राजा सिंह को निलंबित कर दिया है. साथ ही उन्हें कारण बताओ नोटिस भी जारी किया गया है और 10 दिनों के अंदर जवाब देने को कहा गया है.
दरअसल टी राजा सिंह ने सोमवार की रात सोशल मीडिया पर एक वीडियो पोस्ट किया था. इसमें स्टैंड-अप कॉमेडियन मुनव्वर फारूकी के ख़िलाफ़ आपत्तिजनक टिप्पणी की गई थी. यह वीडियो दस मिनट से ज्यादा का है. 
राजा सिंह धार्मिक मामलों पर अपनी टिप्पणियों के लिए 'कुख्यात' रहे हैं. हालांकि उनका दावा है कि मौजूदा टिप्पणी तेलंगाना सरकार के फैसले के ख़िलाफ़ थी. 
समाप्त
राजा सिंह फारूकी को शो करने की इजाजत देने के सरकार के फैसले का विरोध कर रहे थे. हैदराबाद में फारूकी का शो 20 अगस्त को हुआ था. 
मुनव्वर फारूकी को इसके पहले हिंदू देवी-देवताओं के ख़िलाफ़ कथित अपमानजनक टिप्पणी के आरोप में मध्य प्रदेश पुलिस गिरफ़्तार कर चुकी है. 
उनकी रिहाई के बाद पिछले साल नवंबर में बेंगलुरु में होने वाले उनके शो रद्द कर दिए गए थे, लेकिन तेलंगाना के आईटी मंत्री टी तारक रामा राव ने मुनव्वर फारूकी को शो के लिए हैदराबाद बुलाया था और आश्वस्त किया था कि यह रद्द नहीं होगा. 
टी. राजा सिंह ने शो करने की इजाज़त देने का विरोध करते हुए बयान दिए थे. हालांकि पुलिस ने इस शो के लिए काफ़ी कड़ी सुरक्षा व्यवस्था की थी. राजा सिंह ने आयोजन स्थल को नुकसान पहुंचाने की भी धमकी दी थी. लेकिन उनके बयान और कुछ युवा बीजेपी नेताओं के विरोध के बावजूद शो रद्द नहीं हुआ. 
शो के एक एक दिन पहले विधायक ने कहा था कि वह भी 23 अगस्त को ऐसा शो करेंगे. इसके साथ ही उन्होंने फारूकी के खिलाफ अपमानजनक टिप्पणियां कीं. 
उन्होंने कहा, ''हम मुनव्वर को नहीं छोड़ेंगे. हम उसे पीट कर रख देंगे. अगर पुलिस ने उसके शो को इजाजत दी तो मैं भी ऐसा ही आयोजन करूंगा. मेरा आयोजन इस देश के हर हिंदू को गौरवान्वित करेगा और इसके बाद देश में सांप्रदायिक तनाव जैसी स्थिति पैदा होगी'' 
इमेज स्रोत, FACEBOOK/RAJASINGH
ये पहली बार नहीं है जब राजा सिंह ने इस तरह की विवादास्पद टिप्पणी की है. राजा सिंह ने अपना राजनीतिक करियर बतौर पार्षद शुरू किया था. फिर बाद में वह बीजेपी में शामिल हो गए. गोशामहल से वह दो  बार विधायक चुने गए हैं. 
टी राजा सिंह कई बार वह भड़काने वाले बयान दे चुके हैं. उन्होंने बार-बार कहा है कि उन्हें चुनाव जीतने के लिए मुस्लिम वोटों की जरूरत नहीं है. 
एक बयान में उन्होंने कहा था, ''मैं धर्म की रक्षा के लिए मार भी सकता हूं और मर भी सकता हूं.'' यह बयान वह कई बार देते हैं. इस तरह के इस्लामफोबिया को बढ़ावा देने वाले बयान देने के लिए उनके ख़िलाफ़ कई केस दर्ज हैं. 
जब से टी राजा सिंह का नया वीडियो आया है तब से उनका विरोध शुरू हो गया है. हैदराबाद में कई मुस्लिम युवक पुलिस थानों के बाहर टी राजा सिंह के खिलाफ प्रदर्शन करते देखे गए. 
पुलिस ने किया था गिरफ़्तार
टी राजा सिंह के खिलाफ तेलंगाना पुलिस ने आईपीसी की धारा 295ए और 153ए के तहत केस दर्ज किया गया है. मंगलवार की सुबह उन्हें गिरफ़्तार किया गया था.  पुलिस उन्हें बोल्लारम थाने ले गई थी. 
गिरफ़्तारी के बावजूद राजा सिंह शांत नहीं रहे. उन्होंने कहा, "मैंने जो कहा है उस पर डटा हूं. जेल से बाहर निकलते ही मैं दूसरा वीडियो जारी करूंगा.'' 
इमेज स्रोत, ANI
एआईएमआईएम अध्यक्ष असदुद्दीन ओवैसी
उनके बयानों पर प्रतिक्रिया देते हुए हैदराबाद से सांसद और एआईएमआईएम अध्यक्ष असदुद्दीन ओवैसी ने कहा कि पिछले आठ साल से शहर में शांति थी. 
ओवैसी ने कहा, ''बीजेपी हैदराबाद में सांप्रदायिक तनाव पैदा करना चाहती है. वे पैगंबर का अपमान कर मुस्लिमों की भावनाओं को चोट पहुंचाना चाहते हैं. लोगों को बांटने वाली राजनीति से बीजेपी फायदा उठाना चाहती है.'' 
तेलंगाना की सत्ताधारी पार्टी टीआरएस ने राजा सिंह के बयान की आलोचना की है. 
टीआरएस सरकार के मंत्री कोप्पुला ईश्वर ने कहा, ''तेलंगाना शांतिप्रिय लोगों का राज्य रहा है. यहां सांप्रदायिक तनाव नहीं रहा है. लेकिन बीजेपी सांप्रदायिक तनाव की आग भड़काने में लगी है. वह राज्य के धर्मनिरपेक्ष ताने-बाने को खत्म करना चाहती है.'' 
वरिष्ठ कांग्रेस नेता वी हनुमंत राव ने कहा, ''इस तरह के बयान देने वालों के ख़िलाफ़ आपराधिक मामले दर्ज किए जाने चाहिए. उनकी विधायकी रद्द की जानी चाहिए. बीजेपी चाहती है कि देश में सिर्फ़ हिंदू ही रहें. अगर कर्फ्यू लगा और संघर्ष हुए तो छोटे कारोबारियों का काम कैसे चलेगा.'' 
इमेज स्रोत, ANI
केंद्रीय मंत्री किशन रेड्डी
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
लेकिन बीजेपी की तेलंगाना इकाई इस पर चुप्पी साधे हुए है. इस मामले पर प्रतिक्रिया पूछने पर केंद्रीय मंत्री किशन रेड्डी ने कहा, ''राजा सिंह ने क्या कहा ये मैंने नहीं सुना है.'' 
बीजेपी सांसद धर्मपुरी अरविंद ने भी कोई जवाब देने से इनकार कर दिया. 
पहले भी टी राजा सिंह ने इस तरह के बयान दिए हैं, लेकिन उनकी टिप्पणियों पर लीपापोती कर दी गई. कहा गया है कि यह उनकी राय है पार्टी की नहीं. 
हालांकि इस बार बीजेपी ने उनके ख़िलाफ़ कार्रवाई की है और निलंबन नोटिस जारी किया है. नोटिस में कहा गया है कि अगली जांच तक उन्हें पार्टी से निलंबित किया जाता है. उन्हें दस दिन के अंदर कारण बताओ नोटिस का जवाब देने के लिए कहा गया है. इसमें नाकाम रहने पर उन्हें पार्टी से बर्ख़ास्त किया जा सकता है. 
राजा सिंह को गिरफ़्तारी के बाद नामपल्ली कोर्ट में पेश किया गया. लेकिन कोर्ट ने उन्हें तुरंत रिहा करने का आदेश दे दिया. 
जिस वक्त नामपल्ली में उनकी रिहाई के लिए सुनवाई हो रही थी उस वक्त अदालत परिसर के बाहर दो समुदाय के लोग जमा हो गए. एक समुदाय के समर्थक टी राजा सिंह के विरोध में नारे लगा रहे थे, वहीं दूसरे समुदाय के लोग उनके विरोध में नारेबाजी कर रहे थे. पुलिस को इन लोगों को तितर-बितर करने के लिए लाठियां चलानी पड़ी. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
चाहे मॉरीशस हो, गुयाना, आयरलैंड, पुर्तगाल या फिजी, भारतीय मूल के नेताओं की एक लंबी सूची है जो इन जैसे कई देशों के या तो प्रधानमंत्री या राष्ट्रपति रह चुके हैं. 
दुनिया में भारत के अलावा कोई ऐसा देश नहीं है जिसके मूल के लोग 30 से अधिक देशों पर या तो राज करते हैं या कर चुके हैं. 
42 वर्षीय ऋषि सुनक का नाम इस सूची में जुड़ सकता है अगर वह ब्रिटेन के अगले प्रधानमंत्री बनने की दौड़ में कामयाब होते हैं. नतीजे पांच सितंबर को आएंगे. 
उनकी प्रतिद्वंद्वी लिज़ ट्रस हैं जो विभिन्न सर्वेक्षणों के मुताबिक़ प्रधानमंत्री की दौड़ में उनसे आगे चल रही हैं. दोनों लीडरों में से एक को उनकी कंज़र्वेटिव पार्टी के 160,000 सदस्य वोट देकर चुन रहे हैं. पार्टी में लिज़ ट्रस अधिक प्रभाव रखती हैं लेकिन देश भर में ऋषि सुनक की लोकप्रियता लिज़ ट्रस से कहीं अधिक महसूस होती है.  
इमेज स्रोत, Getty Images
इस रेस का नतीजा जो भी हो लेकिन इसमें कोई शक नहीं कि भारतीय मूल के ऋषि सुनक का ब्रिटेन की राजनीति में बहुत तेज़ी से उदय हुआ है. उन्होंने 2015 में, 35 साल की उम्र में, पहली बार संसद का चुनाव जीता. केवल सात वर्षों में वो आज प्रधानमंत्री बनने की दौड़ में शामिल हैं. अगर वो इसमें कामयाब हुए तो वो ब्रिटेन के पहले भारतीय मूल के और काली नस्ल के प्रधानमंत्री होंगे.
समाप्त
विपक्षी लेबर पार्टी के सांसद 75 साल के वीरेंद्र शर्मा, ऋषि सुनक को अच्छी तरह जानते हैं. 
दोनों भारतीय मूल के सांसद भी हैं और दोनों की तारें पंजाब से जुड़ती हैं. ऋषि के बारे में वो कहते हैं, "आज हम इस स्तर पर आ गए हैं कि यहाँ कि जो कम्युनिटीज़ हैं, यहाँ का जो राजनीतिक हालात हैं, समाज है, उसका हिस्सा बन गये. तो आज आर्थिक रूप से जो डायसपोरा (भारतीय मूल के) की एक पॉवर बनी हैं, अभी राजनीति में हमारे लगभग 40 के करीब एशियाई और काली नस्ल के सांसद हैं." 
बीबीसी संवाददाता ज़ुबैर अहमद क साथ वीरेंद्र शर्मा
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
क्या बनेगा इतिहास?
कई विशेषज्ञ कहते हैं कि ऋषि का प्रधानमंत्री बनना एक ऐतिहासिक क्षण होगा, ठीक उसी तरह से जिस तरह अमेरिका में 2008 में बराक ओबामा के राष्ट्रपति चुने जाने के समय हुआ था. ऋषि सुनक से पहले भी दक्षिण एशिया के मूल के नेता बड़े पदों पर आए हैं. वो मंत्री भी बने हैं और मेयर भी, जैसे कि प्रीति पटेल इस देश की गृहमंत्री हैं और सादिक़ खान लंदन के मेयर हैं. 
लेकिन प्रधानमंत्री के पद का दावेदार अब तक कोई नहीं हुआ है. राजनीतिक विश्लेषकों के अनुसार ऋषि का उदय एशियाई समुदायों की कामयाबी से जुड़ा है. उनका कहना है कि ब्रिटेन के समाज में विविधता भी ऋषि जैसे नेताओं के उदय ही है.
डॉक्टर नीलम रैना मिडिलसेक्स यूनिवर्सिटी में पढ़ाती हैं. वो कहती हैं,  "ऐतिहासिक तो होगा क्योंकि भारत की तुलना में यहाँ संसद में धार्मिक और जातीय अल्पसंख्यक समुदायों का प्रतिनिधत्व कहीं ज़्यादा है. लेकिन ऐतिहासिक इसलिए होगा क्योंकि उनकी नस्ली पहचान अलग है."   
ऋषि भारतीय मूल की तीसरी पीढ़ी हैं. उनके दादा-दादी ने भारत के विभाजन से पहले ही पाकिस्तानी पंजाब के गुजरांवाला शहर से ईस्ट अफ्रीका के लिए पलायन किया था. वो बहुत सालों बाद इंग्लैंड के सॉउथैंप्टन शहर आकर बस गए थे जहाँ 1980 में ऋषि सुनक का जन्म हुआ. इसी शहर में वो पले-बढ़े.
बोरिस जॉनसन के बाद ब्रिटेन के नए प्रधानमंत्री के लिए कौन-कौन हैं दावेदार
इमेज स्रोत, Avinash Patel
ब्रिटेन में आम धारणा यह है कि ऋषि सुनक बहुत ही अमीर हैं, जो आम लोगों से उनके फ़ासले का मुख्य कारण बन गया है. हाल के एक सर्वे के अनुसार ब्रिटेन के 250 सबसे अमीर परिवारों में उनकी गिनती होती है. लेकिन क्या वो पैदाइशी अमीर थे? 
इसकी जानकारी तो सॉउथैंप्टन में ही मिल सकती थी जहाँ उनकी पैदाइश के बाद उनका बचपन गुज़रा. हम वहां ऐसे कई लोगों से मिले जो उन्हें बचपन से जानते थे और आज भी उनसे उनका संपर्क है.
वैदिक सोसाइटी टेम्पल साउथैंप्टन में हिन्दू समुदाय का एक विशाल मंदिर है जिसके संस्थापकों में ऋषि सुनक के परिवार के लोग भी शामिल हैं. उनका बचपन इसी मंदिर के इर्द-गिर्द गुज़रा जहाँ उन्होंने हिन्दू धर्म की शिक्षा प्राप्त की. 75 वर्षीय नरेश सोनचाटला, ऋषि सुनक को बचपन से जानते हैं. वो कहते हैं, "ऋषि सुनक जब छोटा बच्चा था तब से मंदिर आया करता था, उनके माता-पिता और दादा-दादी के साथ". 
संजय चंदाराणा कॉर्पोरेट जगत के एक अहम पद हैं. साथ ही वो वैदिक सोसाइटी हिंदू मंदिर के अध्यक्ष भी हैं. वो ऋषि से हाल में ही मिले जब पिछले महीने वो मंदिर आये थे. मंदिर में वो समुदाय के सभी लोगों से मिले. 
उस भेंट को याद करते हुए संजय कहते हैं, "वो रोटियां बना रहे थे, गोल बन रही थी, तो मैंने उनसे पूछा कि घर पर आप ही खाना बनाते हो? तो उसके जवाब में उन्होंने कहा कि हां मुझे अच्छा लगता हैं खाना बनाना. उनसे हमने पूछा कि आप बाल विकास के विद्यार्थी (इस मंदिर में) हैं तो यहां के बच्चों से मिलना चाहेंगे, तो उन्होंने कहा हां मिलना चाहूंगा और वो वहां पर गए."
उनके पिता यशवीर सुनक डॉक्टर हैं और माता उषा सुनक हाल तक एक केमिस्ट की दुकान चलाती थीं. वो अब भी इसी शहर में रहते हैं. ऋषि इसी तरह के साधारण, धार्मिक हिन्दू धर्म का पालन करने वाले लोगों में से हैं. परिवार में पढ़ाई और करियर पर ज़ोर ज़्यादा अधिक है. इसी लिए उनके पिता ने उन्हें एक प्राइवेट स्कूल में पढ़ाया. 
ऋषि सुनक को चुनौती देने वाली लिज़ ट्रस कौन हैं?
इमेज स्रोत, Sanjay Chandarana
अपनी वेबसाइट में वो लिखते हैं, "मेरे माता-पिता ने बहुत त्याग किया ताकि मैं अच्छे स्कूलों में जा सकूं. मैं भाग्यशाली था कि मुझे विनचेस्टर कॉलेज, ऑक्सफ़र्ड विश्वविद्यालय और स्टैनफ़र्ड विश्वविद्यालय में अध्ययन करने का मौक़ा मिला." 
ऋषि ने इनफ़ोसिस के संस्थापक नारायण मूर्ति की बेटी अक्षता मूर्ति से 2009 में बेंगलुरु में शादी की. अब इनके दो बच्चे भी हैं. कहा जाता है कि उनकी घोषित 730 मिलियन पाउंड की संपत्ति की अधिकतर की मालिक उनकी पत्नी हैं. ऋषि सेल्फ़-मेड हैं, वो अपनी वेबसाइट में कहते हैं: "मैं एक सफल व्यावसायिक करियर का आनंद लेने के लिए भाग्यशाली रहा हूं. मैंने एक बड़ी निवेश फर्म की सह-स्थापना की, जो सिलिकॉन वैली से लेकर बैंगलुरु तक की कंपनियों के साथ काम कर रही है."
भारत की नागरिकता क्यों छोड़ रहे हैं हज़ारों लोग
ऋषि सुनक, कोरोना महामारी से ठीक पहले देश के वित्त मंत्री बने. ये उनके लिए एक बड़ी उपलब्धि थी क्योंकि ब्रिटेन में प्रधानमंत्री के पद के बाद वित्त मंत्री का पद दूसरा सब से बड़ा पद माना जाता है. इस पद पर उन्होंने ने काफ़ी अच्छा प्रदर्शन किया जिसके कारण कई लोग उन्हें प्रधानमंत्री के रूप में देखना चाहते हैं. विश्लेषक कहते हैं कि अगर ये आम चुनाव होता तो शायद ऋषि प्रधानमंत्री के दौड़ में कामयाब रहते. 
वो वित्त मंत्री की हैसियत से देश के दूसरे सबसे बड़े पद पर आसीन रह चुके हैं. विश्लेषकों के अनुसार यहाँ से वो केवल प्रधानमंत्री ही बन सकते हैं, आज नहीं तो 2024 के आम चुनाव में. 
ये भी पढ़ें:
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, FB/SONALI
बीजेपी नेता और अभिनेत्री सोनाली फोगाट की मौत हो गई है. मीडिया रिपोर्ट्स में ये कहा जा रहा है कि सोनाली अपने स्टाफ के कुछ लोगों के साथ गोवा गईं थीं, जहां हार्ट अटैक से सोनाली की मौत हो गई. हालांकि मौत की वजह के बारे में पुख्ता तौर पर पोस्टमॉर्टम रिपोर्ट के आने के बाद ही पता चल सकेगा.
इस ख़बर को लिखे जाने से 13 घंटे पहले ही ट्विटर, इंस्टाग्राम पर सोनाली ने अपनी तस्वीर साझा की थी. 
सोनाली फोगाट हरियाणा विधानसभा चुनाव के वक़्त चर्चा में आई थीं. लेकिन सोनाली की कहानी की कई और परतें भी हैं.
इन परतों में टिकटॉक, बीजेपी, सरकारी अधिकारी संग बदसलूकी और पति की मौत से जुड़े कई सवाल भी शामिल हैं. इस कहानी में हम आपको सोनाली से जुड़ी कई बातें बताने की कोशिश करेंगे.
इमेज स्रोत, FB/SONALI
सोनाली का जन्म हरियाणा के हिसार के पास एक गांव में साल 1979 में हुआ था. सोनाली ने 1995 में हरियाणा से 10वीं पास की थीं. 
समाप्त
सोनाली का परिवार चार पीढ़ियों से हिसार के हरित्ता गांव में रहता है. सोनाली के परिवार में उनकी सास, ननद, देवर और बेटी हैं. 
सोनाली हरियाणा दूरदर्शन टीवी समेत कई शो और कुछ हरियाणवी फ़िल्मों में भी नज़र आईं थीं. सोनाली बीजेपी से 2008 में पहली बार जुड़ी थीं और वो बीजेपी महिला मोर्चा में भी रहीं.
2019 तक हरियाणा और आस-पास के इलाक़ों में सोनाली के सोशल मीडिया पर अच्छे ख़ासे फैंस थे. सोशल मीडिया ऐप टिकटॉक पर 2019 में सोनाली के क़रीब एक लाख 25 हज़ार फॉलोअर्स थे. सोनाली के वीडियो के लाखों व्यू होते थे.
इसी लोकप्रियता को चुनावी वोटों में बदलने के मकसद से बीजेपी ने  सोनाली फोगाट को हिसार की आदमपुर सीट से टिकट दी थी. 2019 में सोनाली ने अपने चुनावी हलफनामे में अपनी संपत्ति दो करोड़ 74 लाख रुपये बताई थी. 
सोनाली के सामने कांग्रेस के उम्मीदवार कुलदीप सिंह बिश्नोई थे. चुनावी नतीजे आने से पहले ये कहा जा रहा था कि सोनाली फोगाट कुलदीप सिंह बिश्नोई को टक्कर दे सकती हैं. पर चुनावी नतीजों में सोनाली फोगाट को हार मिली.
कुलदीप सिंह बिश्नोई ने सोनाली को तब लगभग 29 हजार वोटों से हराया था. हालांकि बाद में कुलदीप सिंह बिश्नोई भी कांग्रेस का हाथ छोड़कर बीजेपी में शामिल हो गए थे. 
कुछ दिन पहले ही सोनाली और कुलदीप सिंह बिश्नोई के साथ ही फोटो सोशल मीडिया पर नज़र आई थी.
इमेज स्रोत, FB/SONAL
कुलदीप सिंह और सोनाली
चुनावी हार के बाद सोनाली फोगाट चर्चा में बनी रहीं. 
2020 में अनाज मंडी के एक अधिकारी के साथ सोनाली की मारपीट का वीडियो वायरल हुआ था. इस वीडियो में सोनाली अधिकारी के साथ बहस और मारपीट करती नज़र आई थीं.
इस वीडियो में  येअधिकारी कहता दिखता है कि ''सोनाली जो भी काम करने के लिए कह रही थीं, वो कर रहे थे.''
वीडियो में सोनाली ने कहा था,  ''ये मेरे साथ बदतमीजी के साथ बात कर रहा है.'' वीडियो सामने आने के बाद कांग्रेस ने हरियाणा बीजेपी को जमकर घेरा था.
वीडियो वायरल होने के बाद सोनाली ने भी अपनी सफाई पेश की थी.
ये भी पढ़ें:- बीजेपी नेता सोनाली फोगाट ने मंडी अधिकारी की चप्पलों से की पिटाई
इमेज स्रोत, FB/SONALI
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
सोनाली के पति की मौत को लेकर भी सोशल मीडिया पर कई तरह की बातें कही जाती रही हैं. 
एक वीडियो में सोनाली इस बारे में बात करती नज़र आईं थीं. 
इस वीडियो में सोनाली ने इस बारे में बताया था, ''अगर मेरे पति ने सुसाइड किया होता या मैंने उन्हें मारा होता तो मैं क्या मैं घर में रह रही होती. मेरे पति सुसाइड क्यों ही करेंगे? उनको क्या कमी या परेशानी थी? मेरे पति बहुत ज़िंदादिल आदमी थे. मैं आज जिस मकाम पर हूं, वहां अपने पति की वजह से पहुंची हूं.''
सोनाली ने तब कहा था, ''जिस दिन मेरे पति का स्वर्गवास हुआ, उस दिन मैं मुंबई में थी. हिसार से निकलते ही 7-8 किलोमीटर पर हमारे खेत है. वहां घर भी बने हुए हैं. वहां मेरे जेठानी भी रहती हैं. वो सब लोग भी उस वक्त मौजूद थे. रात में उनका हार्ट फेल हुआ, सुबह उनको अस्पताल ले जाया गया. मेरा सारा परिवार वहां मौजूद था और मैं रात में वहां पहुंची थी.''
सोनाली फोगाट 2020-2021 में बिग बॉस में भी शामिल हुई थीं. 
सोनाली ने इस शो के दौरान भी अपने पति और पति की मौत के बाद के वक्त पर बात की थी. शो में राहुल वैद्य सोनाली फोगाट से पूछते हैं- आपके पति के बाद आपको आख़िरी बार मुहब्बत कब हुई थी?
सोनाली ने तब जवाब दिया था, ''दो साल पहले मेरा दिल किसी पर आया था. पर कोई वजह थी, जिसके चलते बात आगे नहीं बढ़ पाई थी. मुझे ठीक नहीं लगा था.'' सोनाली ने इसी शो में दूसरे प्रतियोगी अली के प्रति स्नेह का भी इज़हार किया था.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
कांग्रेस ने मुख्यमंत्री मनोहर लाल खट्टर से पूछा, क्या हरियाणा के अधिकारी बीजेपी नेताओं से थप्पड़-चप्पल खाने के लिए हैं.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Twitter/@AmitShah
अमित शाह ने रविवार को तेलुगू सुपरस्टार जूनियर एनटीआर से मुलाक़ात की जिसके बाद से ही सोशल मीडिया पर इसकी चर्चा है.
भारत में यह टॉप-ट्विटर ट्रेंड बना हुआ है. #AmitShahWithNTR हैशटैग से अभी तक 219 हज़ार ट्वीट हो चुके हैं.
ख़ुद अमित शाह ने सात घंटे पहले इस मुलाक़ात की कुछ तस्वीरें शेयर की हैं. जूनियर एनटीआर के साथ तस्वीरें शेयर करते हुए अमित शाह के ट्विटर हैंडल से लिखा गया है, "तेलुगू सिनेमा के रत्न और बेहद प्रतिभासाली अभिनेता जूनियर के साथ हैदराबाद में एक बहुत अच्छी मुलाक़ात रही."
आरआरआर के भीमा यानी जूनियर एनटीआर ने भी अमित शाह के साथ मुलाक़ात की तस्वीरें शेयर करते हुए लिखा है, "आपसे (अमित शाह) मिलना बहुत सुखद रहा और एक अच्छी बातचीत हुई. आपके विनम्र शब्दों के लिए शुक्रिया."
जूनियर एनटीआर से अमित शाह की मुलाक़ात को लोग कई नज़रिए से देख रहे हैं. जिनमें से एक वजह तो बेशक तौर पर उनकी फ़िल्म आरआरआर से जुड़ी हुई है, जिसमें उन्होंने आदिवासी नेता भीम का किरदार निभाया था.
समाप्त
बीजेपी के शेड्यूल ट्राइब मोर्चा ने इस तथ्य को रेखांकित करते हुए ट्वीट भी किया है.
बीजेपी के एसटी मोर्चा ने इस मुलाक़ात की तस्वीरें शेयर करते हुए लिखा है कि केंद्रीय गृहमंत्री अमित शाह ने सुपरस्टार जूनियर एनटीआर से मुलाक़ात की. जिन्होंने अपनी आख़िरी रिलीज़ हुई फ़िल्म आरआरआर में महान आदिवासी नेता कोमरम भीम का किरदार निभाया था.
इसके अलावा एक वजह राजनीतिक भी बताई जा रही है. 
दरअसल, उत्तर भारत में बीजेपी की लोकप्रियता अपने चरम पर है और अब बीजेपी इसे दक्षिण भारत में भी कायम करने की कोशिश कर रही है. बीजेपी अब दक्षिण भारत में भी वही लोकप्रियता हासिल करने के लिए ज़ोर लगा रही है. इसी क्रम में बीजेपी का सारा ध्यान फिलहाल 'ऑपरेशन-तेलंगाना' पर है. 
राज्य में साल 2023 में विधानसभा चुनाव होने हैं. ऐसे में लोग जूनियर एनटीआर के साथ अमित शाह की बैठक को लेकर राजनीतिक कयास भी लग रहे हैं. 
डॉ. उज्जवल कुमार ने ट्वीट किया है, "केंद्रीय गृहमंत्री अमित शाह ने तेलंगाना से बीजेपी के सीएम पद के उम्मीदवार से मुलाक़ात की."
राहुल तिवारी नाम के यूज़र ने ट्वीट किया है, "अच्छा इस नीति के तहत फ़तह करने की कोशिश कर रहे हों. नहीं कर पाओगे. कतई नहीं कर पाओगे."
अनिल शाह ने जूनियर एनटीआर को तेलंगाना का भावी मुख्यमंत्री ही बता दिया है.
नदीम अहमद ने ट्वीट किया है, "पहले सनी देओल को पार्टी में लिया, अब जूनियर एनटीआर को पार्टी में लेंगे. जैसा कि सभी जानते हैं कि देओल परिवार को राजनीति में रुचि नहीं है लेकिन वे मोदी-शाह के दबाव में राजनीति में आए हैं. वही हाल अब एनटीआर का भी है."
एक अन्य यूज़र ने ट्वीट किया है, "अमित शाह उनकी ख़्याति को भुनाने की कोशिश कर रहे हैं."
इंडियन एक्सप्रेस ने अपनी एक रिपोर्ट में इसका विस्तार से उल्लेख किया है.
दरअसल, जूनियर एनटीआर तेलुगू देशम पार्टी के संस्थापक एनटी रामा राव के पोते हैं. 
जूनियर एनटीआर जिन्होंने साल 2009 के आम चुनावों में टीडीपी के लिए प्रचार किया था, वो फिलहाल राजनीति से दूर हैं. 2009 के बाद से उन्हें कभी भी किसी राजनीति कार्यक्रम में नहीं देखा गया. ना ही उन्हें टीडीपी की किसी बैठक में देखा गया और ना ही टीडीपी के किसी नेता के साथ. 
हालांकि उनके पिता नंदामुरी हरिकृष्णा टीडीपी से राज्यसभा सांसद (2008-2013) थे. उनके चाचा भी आंध्र प्रदेश से लोकसभा सांसद हैं. 
एक ओर जहां कुछ लोग अमित शाह और जूनियर एनटीआर की मुलाक़ात को राजनीतिक चश्मे से देख रहे हैं वहीं कुछ लोग इसे चर्चित बॉलीवुड बनाम दक्षिण भारतीय सिनेमा की तर्ज़ पर भी रखकर कमेंट कर रहे हैं.
दरअसल, बीते कुछ समय से लगातार बॉलीवुड फ़िल्मों की तुलना साउथ के सिनेमा से की जा रही है. बॉलीवुड की फ़िल्में अच्छा प्रदर्शन नहीं कर पा रही हैं और साउथ की फ़िल्में उत्तर भारत में भी कमाल कर रही हैं, इसलिए ये तुलना और व्यापक हो रखी है.
एक ट्विटर यूज़र ने अमित शाह और जूनियर एनटीआर की मुलाक़ात की फ़ोटो पर कमेंट करते हुए लिखा है, "बॉस ऑफ़ पॉलिटिक्स मीट्स बॉस ऑफ़ बॉक्स ऑफ़िस."
एक यूज़र ने लिखा है कि क्या अमित शाह ने भी #BoycottBollywood गैंग ज्वाइन कर लिया है?
राजेश साहू नाम के यूज़र ने लिखा है, "दक्षिण भारतीय सिनेमा का क्रेज़ बढ़ता ही जा रहा है. वहीं दूसरी ओर आज अमित साह ने जूनियर एनटीआर से मुलाक़ात की है. यह बॉलीवुड के लिए एक चेतावनी है."
ट्विटर पर लोग जूनियर एनटीआर को सबसे बड़ा मास-हीरो बता रहे हैं. 
आरआरआर के किरदार ने दी बड़ी पहचान
एसएस राजमौली की फ़िल्म RRR इस साल रिलीज़ हुई फ़िल्मों में से एक सबसे सफल फ़िल्म है. सिनेमाघरों में झंडे गाड़ने के बाद फ़िल्म ओटीटी प्लेटफ़ॉर्म नेटफ़्लिक्स पर भी टॉप-10 लिस्ट में हैं.
इमेज स्रोत, PEN STUDIO
फ़िल्म RRR में अल्लुरी सीतारामा राजू और कुमारम भीम का किरदार अभिनेता राम चरण और एनटी रामा राव जूनियर ने निभाई है.
फ़िल्म में दो मुख्य किरदार हैं, जिनमें से एक रामचरण तेजा ने निभाया है और दूसरा जूनियर एनटीआर ने. 
जूनियर एनटीआर ने तेलंगाना के कुमारम भीम का किरदार निभाया है और रामचरण ने 'मनयम के नायक' और आंध्र प्रदेश के रहने वाले अल्लुरी सीतारामा राजू का.
कुमारम भीम
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
कुमारम भीम, 22 अक्टूबर 1902 को संकेपल्ली गांव के एक गोंड आदिवासी परिवार में पैदा हुए थे. उनके पिता का नाम कुमारम चिमना था.
18वीं और 19वीं सदी में आदिवासियों को नई तरह की मुसीबत का सामना करना पड़ रहा था. जंगलों के संरक्षण के क़ानून के नाम पर आदिवासियों की ज़मीनें और खेत उनसे छीने जा रहे थे.
उस वक़्त हैदराबाद रियासत में निज़ाम की हुकूमत कुछ इस तरह थी कि एक तरफ़ तो निज़ाम के रज़ाकार जनता का शोषण करते थे, और दूसरी तरफ़ लोगों को अंग्रेज़ों के दमन का भी शिकार होना पड़ता था.
बाहुबली से दक्षिण भारतीय फ़िल्मों को अलग पहचान दिलाने वाले एस एस राजामौली
'सम्राट पृथ्वीराज' इन तीन वजहों से बॉक्स ऑफिस पर नहीं दिखा पाई कमाल
ऐसी मुश्किलों का सामना करने वाले गोंड आदिवासियों में कुमारम भीम का परिवार भी शामिल था. जब भीम 15 बरस के थे, तो संकेपल्ली गांव में वन अधिकारियों और कारोबारियों की वजह से उनके परिवार को बहुत परेशानियां उठानी पड़ीं.
अल्लम राजैया और साहू ने अपनी क़िताब 'कोमुरम भीम' में लिखा है कि, "जब भीम के पिता गुज़र गए तो उनका परिवार शूद्रपुर चला गया और वहां उन्होंने खेती शुरू की. फ़सल तैयार हो गई, तो सादिक़ नाम के एक व्यक्ति ने उस ज़मीन पर अपना दावा किया जिस पर भीम का परिवार खेती कर रहा था. उसने दावा किया कि उसके पास ज़मीन के काग़ज़ात हैं. तब भीम ने सादिक़ के सिर पर वार किया. उसके बाद वहां हंगामा मच गया और भीम भागकर असम चले गए. वो वहां के चाय बाग़ान में मज़दूरी करने लगे. वहीं पर भीम ने पढ़ना-लिखना सीखा और राजनीति और बग़ावत के बारे में पढ़ा."
भीम ने असम के मज़दूरों की बग़ावत में भी शिरकत की. उन्हें असम पुलिस ने भी हिरासत में लिया था. मगर भीम, असम पुलिस को चकमा देकर भाग निकले और आसिफ़ाबाद के क़रीब कंकनघाट जा पहुंचे. वहां वो लच्छू पटेल की शागिर्दी में काम करने लगे. बाद में भीम ने सोम बाई से शादी कर ली.
कुमारम भीम की पत्नी सोम बाई
इधर भीम के चाचाओं ने अन्य आदिवासियों के साथ मिलकर बाबेझारी के पास बारह गांवों के जंगल साफ़ किए और वहां खेती करने लगे. इसके बाद उन पर ज़ुल्म शुरू हो गए, पुलिस ने उनके गांवों को तहस-नहस कर दिया.
तब इन बारह गांवों की तरफ़ से प्रशासन से बात करने के लिए भीम को नेता चुना गया. भीम और बाक़ी आदिवासियों को रोज़-रोज़ सरकारी अधिकारियों के ज़ुल्म का शिकार होना पड़ता था. वो अपनी ही बोई हुई फ़सल नहीं काट पाते थे. उनका कहना था कि जंगलों पर उनके हक़ छीने जा रहे थे.
इन सबसे खीझकर भीम ने इन बारह गांवों के आदिवासियों को एकजुट करने का आंदोलन छेड़ दिया. सबसे अहम बात ये है कि भीम का कहना था कि जंगलों, वहां की ज़मीनों और नदियों के पानी पर आदिवासियों का हक़ होना चाहिए.
इमेज स्रोत, BBC Sport
इसके लिए भीम ने, 'जल, जंगल और ज़मीन' का नारा दिया. आदिवासियों ने भीम के नेतृत्व में इन संसाधनों पर अपना हक़ हासिल करने के लिए आंदोलन शुरू कर दिया.
भीम ने नारा दिया- 'मावा नाते मावा राज', यानी 'हमारी ज़मीन पर हमारी सरकार'.
इमेज स्रोत, Getty Images
फ़िल्म के रिलीज़ से पहले बीजेपी ने उसके फ़र्स्ट लुक को लेकर आपत्ति जताई थी. बीजेपी ने भीम के किरदार के री-प्रेज़ेटेंशन को लेकर आपत्ति जताई थी और थिएटर जलाने तक की धमकियां भी दी थीं. 
तेलंगाना बीजेपी के अध्यक्ष बंदी संजय ने जनजातियों की भावना को आहत करने का आरोप लगाया था.
फ़िल्म के कुछ दृश्यों में भीम के किरदार को मुसलमान दिखाया गया है, जो एक खास किस्म की टोपी पहनता है. इसी को लेकर तेलंगाना बीजेपी ने रोष ज़ाहिर किया था. 
इमेज स्रोत, Getty Images
सोशल मीडिया पर लोग इस पर बहस करते नज़र आते हैं कि दक्षिण की फ़िल्में देश भर में अच्छी कमाई कर रही हैं जबकि बॉलीवुड की फ़िल्में बॉक्स ऑफ़िस पर औंधे मुंह गिर रही हैं.
अब इस बहस में फ़िल्म निर्माता अनुराग कश्यप के 'लोगों के पास पैसे नहीं हैं' वाले बयान और 'ऑस्कर' वाले बयान ने चर्चा को एक अलग दिशा दे दी है.
उन्होंने 'बॉलीवुड नाउ' को दिए एक इंटरव्यू में कहा, "आपको क्या मालूम है कि साउथ की कितनी फ़िल्में नहीं चल रही हैं. सबसे बड़ी समस्या यह है कि लोगों के पास पैसे नहीं हैं ख़र्च करने के लिए.''
वहीं, गलाटा प्लस को दिए एक इंटरव्यू में उन्होंने ऑस्कर पर भी बात की. उन्होंने इस इंटरव्यू में 'द कश्मीर फ़ाइल्स' के बारे में जो कहा उस पर फ़िल्म निर्माता विवेक अग्निहोत्री की प्रतिक्रिया भी आई है.
अनुराग कश्यप ने गलाटा प्लस को दिए इंटरव्यू में ऑस्कर में फ़िल्म भेजे जाने के बारे में कहा, ''पश्चिम में लोग आरआरआर को अलग तरह से देखते हैं और उन्हें यह फ़िल्म काफी पसंद आई. अगर आरआरआर को चुना जाता है तो 99 प्रतिशत इस बात की संभावना है कि इसका चयन अकेडमी अवॉर्ड के लिए हो."
उन्होंने कहा, ''आरआरआर ने हॉलीवुड की दुनिया में ऐसा प्रभाव पैदा किया है कि अगर हम आरआरआर का चयन करते हैं तो भारत को अंतिम पांच फ़िल्मों में नामांकन में जगह मिल सकती है. हालांकि, मुझे नहीं पता कि किसका चयन होगा, कहीं 'कश्मीर फ़ाइल्स' को न चुन लें.''
ये भी पढ़ें -:
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Social Media
'बुलबुल-ए-पाकिस्तान' का ख़िताब जीतने वालीं मशहूर गायिका नय्यरा नूर का निधन हो गया है. उनकी उम्र 72 साल थी. उनके जनाज़े की नमाज़ रविवार की दोपहर कराची में अदा की जाएगी.
साल 2005 में, उन्हें पाकिस्तान सरकार की तरफ़ से राष्ट्रपति पदक से सम्मानित किया गया था.
वर्षों पहले, उन्होंने गाना बंद कर दिया, लेकिन उनके गाये हुए गीत और ग़ज़लें हर दौर में लोकप्रिय रहे.
उनके मशहूर गीतों और ग़ज़लों में, तेरा साया जहां भी हो सजना, रूठे हो तुम तुमको कैसे मनाऊं पिया, आज बाज़ार में पा-बजोला चलो, कहां हो तुम चले आओ, ए इश्क़ हमें बर्बाद न कर और वतन कि मिट्टी गवाह रहना समेत बहुत से गीत शामिल थे.
नय्यरा का करियर 70 के दशक में शुरू हुआ और साल 2022 तक जारी रहा. इस दौरान उन्होंने गानों, ग़ज़लों और गीतों के अलावा फ़िल्मों और नाटकों के लिए प्लेबैक सिंगिंग भी की है.
समाप्त
अपने एक इंटरव्यू में, उन्होंने कहा था कि उनका बचपन असम में बीता, जहां उनके घर के पास लड़कियां सुबह घंटी बजाती थीं, भजन गाती थीं और उससे वो मंत्रमुग्ध हो जाती थीं.
उन्होंने बताया था, "मैं अपने आप को रोक नहीं पाती थी, जब तक वो वहां से चली नहीं जाती थीं तब तक मैं वहीं बैठ कर उनको सुनती रहती थी.''
बंटवारे के कुछ सालों के बाद उनका परिवार पाकिस्तान आ गया.
कॉलेज में नय्यरा अपने दोस्तों के बीच गाती थीं. एक बार लाहौर में एक यूथ फ़ेस्टिवल में, उन्हें इक़बाल ओपेरा के लिए बुलाया गया था और उन्होंने गाया था. उसके बाद नय्यरा ने लाहौर में ओपन एयर में गाया तो उन्हें गोल्ड मेडल दिया गया.
नय्यरा नूर ने अपने एक इंटरव्यू में बताया था कि उन्होंने यह कभी नहीं सोचा था कि आगे जाकर वो नियमित रूप से गायकी से जुड़ जाएंगी. हालांकि, उन्होंने कहा था कि घर में गाना बहुत सुना जाता था और उन्हें लगता था कि जैसे वह किसी चीज़ की तलाश में थीं.
इमेज स्रोत, ALI ZAIDI/ SOCIAL MEDIA
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
पीटीवी के सेट पर इंटरव्यू देते हुए होस्ट मुनीज़ा हाशमी से बातचीत में उन्होंने कहा था, "मैं शायद कभी भी यह बात नहीं समझ सकती थी, एनसीए में कंसर्ट होते थे और बड़े उस्ताद उन कंसर्ट्स में आते थे. एक बार प्रोफ़ेसर इसरार को थोड़ी देर हो गई थी, तो मेरे सहपाठियों ने कहा कि जब तक वो नहीं आते तब तक तुम गाओ. जब मैं गाने के बाद नीचे आई, तो प्रोफ़ेसर ने मुझसे कहा कि मैं तुमसे यह कहने आया हूं कि तुम बहुत अच्छा गाती हो और आप इस कला को बर्बाद मत करो. वो ही हैं जो पहले मुझे रेडियो पर लाये और जो सबसे पहली ग़ज़ल मैंने गाई थी वह रेडियो पर ही गाई थी."
नय्यरा नेशनल कॉलेज ऑफ़ आर्ट्स में पढ़ती थीं, वहां उन्होंने पहले यूनिवर्सिटी में गाना शुरू किया, फिर रेडियो और टीवी पर गाने लगीं. उन्होंने पहले वैसे ही गपशप के लिए गाया और फिर बाद में यह सिलसिला चलता गया.
नय्यरा नूर का परिचय पीटीवी पर फ़ैज़ अहमद फ़ैज़ की बेटी मुनीज़ा हाशमी ने कराया था.
नय्यरा नूर बहुत ही साधारण तरीक़े से रहती थीं और गंभीरता की छाप उनकी गायन शैली और शायरी के चुनाव में भी झलकती थी.
उनके करियर के दौरान और बाद में भी उनके बहुत ही कम इंटरव्यूज़ देखने को मिले.
जब उन्होंने फ़िल्म फ़र्ज़ और ममता के लिए राष्ट्रीय गीत 'इस परचम के साये तले हम एक हैं' गाया, तो उस समय के एक रेडियो नाटक कलाकार और शायर जमात अली शायर को दिए अपने एक और इंटरव्यू में, उन्होंने बताया था कि हमारे परिवार में गायन पर पाबन्दी थी ख़ासतौर से पिता के परिवार में, लेकिन बाद में पिता ने यह पाबंदी हटा दी थी. 
बात सरहद पार: भारत पाकिस्तान और सुरों की 'बंदिश'
उन्होंने कहा था, "अगर किसी बच्चे पर पाबंदी लगा दी जाए, तो वो बग़ावत कर देता है, इसलिए यही ठीक है कि उसे उस तरफ़ जाने दो." 
वह कहती थीं, "उन्होंने रेडियो सुन-सुन कर गाना सीखा. गाना गाने कि ललक तो मेरे अन्दर थी, लेकिन मैंने बड़े लोगों को बहुत सुना है. अच्छा और मुश्किल गाना बहुत सुना है और मैं समझती हूँ कि यह भी एक ज्ञान है. मैं 24 घंटे इसी में रहती थी, बड़े-बड़े उस्तादों को सुनती थी और अब भी सुनती हूँ" 
लेकिन नय्यरा ने औपचारिक तौर पर संगीत की शिक्षा नहीं ली लेकिन वह कहती थीं कि लोगों की उम्मीदों को देखते हुए मैंने रियाज़ करना शुरू किया.
उनकी शादी उनके साथी गायक शहरयार ज़ैदी से हुई जो अब अभिनय के क्षेत्र में काफ़ी मशहूर हैं. उनके दो बेटे हैं.
वो कहती थीं, ''मेरी प्राथमिकता हमेशा घर और बच्चे होते थे, लेकिन कोशिश रहती थी कि रियाज़ भी जारी रखूँ.'' 
''कई बार तो मैं बच्चों के झमेलों में रियाज़ भी नहीं कर पाती थी, लेकिन मुझे पता था कि मैं काम की गुणवत्ता और अपने गले की ताक़त को बरकरार नहीं रख पाऊंगी, इसलिए हमेशा यही कोशिश होती थी कि मैं रियाज़ ज़रूर करूँ." 
वह कहती थीं, "मैं सुबह डेढ़ घंटे रियाज़ करती थी."
नय्यरा ने गीत, गाने, ग़ज़लें गाईं और फ़िल्मी गाने भी गाए लेकिन वह कहती थीं कि फ़िल्मी गाने थोड़े अलग होते हैं और फ़िल्म इंडस्ट्री के माहौल के बारे में जो कुछ भी सुना, उससे डरती थीं, वो इसमें एडजस्ट नहीं हो पाईं.
ख़्वाजा ख़ुर्शीद अनवर ने उन्हें शिरीन फ़रहाद के लिए बुलाया था. वह कहती थीं कि वह उनके लिए गर्व का क्षण था. उन्होंने कहा था, "उनका बुलाना मेरे लिए बहुत सम्मान की बात थी और उसके बाद मैं बहुत आत्मविश्वास महसूस करती थी."
उन्हें संगीतकार अरशद महमूद और रोबिन घोष के साथ काम करने का भी सम्मान मिला.
इमेज स्रोत, FILE PHOTO
फ़ैज़ अहमद फ़ैज़ के साथ
गायकी में वह अख़्तरी फ़ैज़ाबादी और बेगम अख़्तर की प्रशंसक थीं, जबकि शायरों में उन्हें फ़ैज़ अहमद फ़ैज़ और नासिर काज़मी बहुत पसंद थे. 
नय्यरा नूर ने अपने एक रेडियो इंटरव्यू में कहा था कि उनके गीतों और ग़ज़लों का एक एल्बम रिलीज़ हुआ था जिसके बाद उन्होंने पीटीवी पर बहुत ज़्यादा गाया और फिर उनके एल्बम रिलीज़ होते रहे. 
नय्यरा नूर के दो बेटे हैं, जिनमें से एक बेटा काविश गायक है.
न्यूज़ कास्टर रज़ा ज़ैदी ने ट्विटर पर नय्यरा नूर के निधन की ख़बर दी है. 
उन्होंने अपने ट्वीट में लिखा, "बहुत उदास दिल के साथ मैं अपनी ताई नय्यरा नूर के निधन की ख़बर दे रहा हूँ."
नय्यरा नूर के निधन पर पाकिस्तानी सोशल मीडिया पर दुख छाया हुआ है. बहुत से लोग दुख व्यक्त कर रहे हैं और उनकी मशहूर ग़ज़लें और गाने भी शेयर कर रहे हैं.
सुमन जाफ़री ने लिखा, "दुखद, दुखद समाचार, एक दौर समाप्त हो गया, एक बहुत बड़ी क्षति, नय्यरा नूर चल बसीं... "
मोना फ़ारूक़ ने लिखा, "जो ग़ज़लें और नज़्में नय्यरा नूर ने गाईं वो फिर उन्हीं की हो गईं, शायरों के नाम पीछे छूट गए. एक स्वर्ण युग का अंत हो गया."
वरिष्ठ पत्रकार अज़हर अब्बास ने लिखा कि बहुत से लोगों ने फ़ैज़ की क्रांतिकारी शायरी को नय्यरा नूर की गायकी से ही समझा है.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Bhaskar Paul/The The India Today Group via Getty
भारत के 'वारेन बफेट', 'बिग बुल' जैसे कई उपनामों के साथ अपनी पहचान बनाने वाले शेयर बाज़ार के दिग्गज़ निवेशक राकेश झुनझुनवाला की मौत ने कई लोगों को स्तब्ध कर दिया है.
राकेश झुनझुनवाला को भारत का वारेन बफ़ेट इसलिए कहा जाता था क्योंकि शेयर बाज़ार से पैसे कैसे बनाया जाए, वे इस कला में माहिर थे. राकेश झुनझुनवाला के सबसे नए निवेश की उड़ान इसी महीने शुरू हुई थी. 
उन्होंने जेट एयरवेज के पूर्व सीईओ विनय दुबे और इंडिगो के पूर्व प्रमुख आदित्य घोष के साथ मिलकर इसी महीने भारत के सबसे नए 'बजट एयर कैरियर' अकासा को लॉन्च किया था.
अकासा ने बीते एक हफ़्ते के दौरान मुंबई-अहमदाबाद और बेंगलुरु-कोच्चि रूट पर अपना परिचालन शुरू किया है.
पीटीआई के मुताबिक, चार्टर्ड अकाउंटेंट झुनझुनवाला हंगामा मीडिया और एप्टेक के चेयरमैन भी थे. वे वायसराय होटल्स, कॉनकॉर्ड बायोटेक, प्रोवोग इंडिया और जियोजित फ़ाइनैंशियल सर्विस के बोर्ड ऑफ़ डायरेक्टर्स में भी शामिल थे.
समाप्त
फ़िल्मों के शौकीन झुनझुनवाला कई बॉलीवुड फ़िल्मों के सहनिर्माता भी रह चुके हैं. श्रीदेवी की 'इंग्लिश विंग्लिश', करीना कपूर-अर्जुन कपूर की 'की एंड का' और अमिताभ बच्चन, धनुष, अक्षरा हासन की फ़िल्म 'शमिताभ' में पैसे लगाए और इन तीनों फ़िल्मों ने भी अच्छी कमाई की.
राकेश झुनझुनवाला आयकर अधिकारी के बेटे थे. शुरू से ही उनका रुझान शेयर बाज़ार की तरफ़ था. राकेश झुनझुनवाला ने पहली बार शेयर बाज़ार में तब निवेश किया जब वे कॉलेज में पढ़ाई कर रहे थे.
झुनझुनवाला ने 25 साल की उम्र में 1985 में 100 अमेरिकी डॉलर से बाज़ार में निवेश करना शुरू किया था. 1985 में प्रति डॉलर की कीमत क़रीब 12 रुपये थी. इसके लिए उन्होंने अपने एक रिश्तेदार से उधार लिया था.
जब झुनझुनवाला ने पहली बार बाज़ार में निवेश किया था. उन्होंने शेयर बाज़ार के तब के दिग्गज़ राधाकिशन दमानी का दामन थामा. तब बंबई शेयर बाज़ार का संवेदी सूचकांक सेंसेक्स 150 अंकों पर था. 
आज की तारीख़ में सेंसेक्स 59,000 अंकों से भी ऊपर व्यापार कर रहा है. न्यूज़ एजेंसी पीटीआई के मुताबिक राकेश झुनझुनवाला इस समय देश के 48वें सबसे अमीर व्यक्ति थे.
फ़ोर्ब्स पत्रिका के मुताबिक इस दुनिया को अलविदा करने के समय  झुनझुनवाला 5.8 बिलियन डॉलर (क़रीब 46,000 करोड़ रुपये) के मालिक थे.
इमेज स्रोत, ANI
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
1985 में जब उन्होंने शेयर बाज़ार में निवेश करना शुरू किया तो जल्द ही उन्हें ये आभास हुआ कि वो एक अच्छे निवेशक बन सकते हैं. हालांकि इसके लिए उन्हें और पैसों की ज़रूरत थी.
इकोनॉमिक टाइम्स के मुताबिक उन्होंने तब अपने भाई के क्लाइंट से उधार मांगा और बदले में उन्हें बैंक के फिक्स्ड डिपॉजिट से अधिक मुनाफ़ा देने का वादा किया.
इकोनॉमिक टाइम्स के मुताबिक शेयर बाज़ार में उनका पहला बड़ा मुनाफ़ा 1986 में हुआ जब उन्होंने इससे पांच लाख रुपये बनाए. उन्होंने टाटा टी के पांच हज़ार शेयर 43 रुपये प्रति शेयर की दर से ख़रीदे और तीन महीने के भीतर उसे 143 रुपये प्रति शेयर बेच कर तीन गुना मुनाफ़ा कमाया. अगले कुछ सालों में झुनझुनवाला को कई शेयरों से अच्छा मुनाफ़ा हुआ. 1986-89 के दौरान उन्होंने 20-25 लाख रुपये कमाए.
बाद में झुनझुनवाला ने सीसा गोवा में निवेश किया. इसके शेयर उन्होंने 28 रुपये में ख़रीदे, जो जल्द ही 35 रुपये पर पहुंच गए. कुछ दिनों में इसके शेयर में और उछाल आया और ये 65 रुपये प्रति शेयर पर पहुंच गया.
2002-03 में उन्होंने टाइटन कंपनी का शेयर ख़रीदा. तब उसकी कीमत 3 रुपये प्रति शेयर थी. आज उनके पोर्टफ़ोलियो में सबसे अधिक शेयर इसी कंपनी के हैं.
शेयर बाज़ार के अपने लंबे करियर के दौरान राकेश झुनझुनवाला ने सफलतापूर्वक कई बड़े मल्टीबैगर स्टॉक जैसे क्रिसिल, प्राज इंडस्ट्रीज़, अरबिंदो फार्मा और एनसीसी में निवेश किया.
हालांकि राकेश झुनझुनवाला को कुछ असफलताओं का सामना भी करना पड़ा. 2008 के वैश्विक मंदी के बाद और उसके बाद के वर्षों में झुनझुनवाला के शेयरों की कीमत 30 फ़ीसद कम हो गई लेकिन 2012 के दरम्यान उन्होंने वापसी की और सभी घाटे से उबर गए.
इमेज स्रोत, Getty Images
झुनझुनवाला के गुरु राधाकिशन दमानी गिरते बाज़ार के नब्ज को पहचानते थे. झुनझुनवाला ने उनसे इस कला को सीखा और गिरते बाज़ार में भी उन्होंने बहुत पैसे बनाए.
फ़ाइनेंशियल एक्सप्रेस के मुताबिक झुनझुनवाला हमेशा बेहतरीन रिटर्न देने वाले शेयरों को जल्दी पकड़ने के लिए जाने जाते थे. यही वजह थी कि गिरते बाज़ार में भी राकेश झुनझुनवाला पोर्टफोलियो के कुछ शेयरों ने निवेशकों को 110 फ़ीसदी से भी अधिक का रिटर्न दिया है.
शेयर बाज़ार में उनकी ऐसे निवेशक के रूप में ख़्याति थी जिन्हें जोखिम लेने में महारथ हासिल थी और उनके निवेश में से कई ने उन्हें बहुत शानदार रिटर्न दिया.
ट्रेंड लाइन के मुताबिक जून 2022 तक राकेश झुनझुनवाला के पोर्टफोलियो में कुल 32 शेयर थे जिनकी नेटवर्थ क़रीब 31,904.8 करोड़ रुपये थी.
उनके पोर्टफोलियो में सबसे अधिक शेयर टाइटन कंपनी के थे, जिनकी लागत तब के मुताबिक 11 हज़ार करोड़ से अधिक थी.
इसके अलावा टाटा मोटर्स, टाटा कम्यूनिकेशन, क्रिसिल, स्टार हेल्थ, फोर्टिस हेल्थकेयर, नज़ारा टेक्नोलॉजीज, फेडरल बैंक, केनरा बैंक, करूर वैश्य बैंक, एस्कॉर्ट्स कुबोटा लिमिटेड आदि कंपनियों के शेयर उनकी पोर्टफ़ोलियो में हैं.
राकेश झुनझुनवाला अपने पोर्टफ़ोलियो के शेयरों के डेविडेंड से भी अच्छी कमाई करते थे. ख़बरों के मुताबिक बीते वित्तीय वर्ष में टाइटन कंपनी ने प्रति शेयर 7.5 रुपये, केनरा बैंक ने प्रति शेयर 6.50 रुपये और फेडरल बैंक ने प्रति शेयर 1.80 रुपये के डेविडेंट की घोषणा की थी.
इमेज स्रोत, ANI
प्रधानमंत्री नरेंद्र मोदी और अपनी पत्नी रेखा के साथ राकेश झुनझुनवाला
राकेश झुनझुनवाला ने रेयर इंटरप्राइजेज़ (Rare) की नींव रखी थी. इसका नाम उन्होंने अपने नाम राकेश और अपनी पत्नी के नाम रेखा के शुरुआती दो अक्षरों Ra और Re को मिलाकर रखा.
उन्होंने अपने इंटरव्यू में बताया था कि इसका आइडिया उनकी पत्नी रेखा का ही था.
फ़ोर्ब्स ने 2021 के राकेश झुनझुनवाला के प्रोफ़ाइल में लिखा कि उनके चुने गए स्टॉक्स की कामयाबी ने उन्हें 'मिडास टच' वाला धुरंधर बना दिया. 'मिडास टच' यानी जिस चीज़ को छुआ उसे सोने में बदल दिया.
एक दशक पहले न्यूज़ एजेंसी रॉयटर्स को दिए एक इंटरव्यू में राकेश झुनझुनवाला ने कहा कि उन्हें भारत का वारेन बफेट कहा जाना पसंद नहीं है, साथ ही ये भी कहा कि बर्कशायर हैथवे के सीईओ उनसे कहीं आगे हैं.
तब उन्होंने ये कहा था कि, "मैं किसी का क्लोन नहीं हूं. मैं राकेश सिर्फ़ और सिर्फ़ राकेश झुनझुनवाला हूं."
बता दें कि वारेन बफेट को निवेश का जादूगर माना जाता है जिन्होंने लगातार निवेश के ज़रिए बड़ी संपत्ति अर्जित की.
इमेज स्रोत, ANI
झुनझुनवाला शेयर बाज़ार को लेकर बहुत आशावादी थे. मौत से कुछ हफ़्ते पहले उन्होंने न्यूज़ चैनल सीएनबीसी-टीवी18 को बताया कि वैश्विक आर्थिक परिस्थितियों की परवाह किए बग़ैर भारतीय शेयर बाज़ार बढ़ता रहेगा, भले ही उसकी गति धीमी क्यों न हो.
इसी साल फ़रवरी में इकोनॉमिक टाइम्स को दिए अपने इंटरव्यू में राकेश झुनझुनवाला ने कहा था कि वो मेटल, इंफ्रास्ट्रक्चर और हास्पिटालिटी सेक्टर को लेकर बुलिश हैं. 
फ़रवरी में ही रूस-यूक्रेन युद्ध के बाद दुनिया में लगभग सभी मेटल के दामों में तेज़ी आई. तब उन्होंने कहा था कि भारत का विकास दर 10 फ़ीसदी की गति से संभव है.
शेयर बाज़ार के दिग्गज़ अजय बग्गा ने बीबीसी से कहा कि झुनझुनवाला आज के भारत की कहानी को मूर्त रूप देने वालों में से हैं.
उन्होंने कहा, "मध्यम वर्गीय परिवार से आने वाले और बहुत कम पैसों के साथ शुरुआत करके भारत के वित्तीय बाज़ार में झुनझुनवाला ने नए प्रतिमान गढ़े."
इमेज स्रोत, ANI
बग्गा कहते हैं कि झुनझुनवाला भारत को लेकर बहुत आशावादी थे. उनका आशावादी होना द बिग बुल ऑफ़ दलाल स्ट्रीट (बॉम्बे शेयर बाज़ार) के उनके उपनामों में भी परिलक्षित होता है.
कुल मिलाकर, राकेश झुनझुनवाला एक स्मार्ट और समझदार निवेशक थे जिनकी शेयर बाज़ार के नब्ज पर बहुत अच्छी पकड़ थी.
आलम ये था कि शेयर बाज़ार में अगर किसी शेयर से उनका नाम जुड़ता था तो वो पूरी तरह से प्रभावित हो जाता था.
अगर झुनझुनवाला कोई स्टॉक अपने पोर्टफ़ोलियो में जोड़ते थे तो उसके शेयर तेज़ी से ऊपर चढ़ जाते थे और यदि वे बेच रहे होते थे तो शेयर के दाम उतनी ही तेज़ी से नीचे आ जाते थे.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, LAXMI PATEL
एक्ज़ाम देने के लिए जो तरीका इस्तेमाल किया गया, उसे जानकर आपको 'मुन्ना भाई एमबीबीएस फ़िल्म' की याद आ जाएगी.
बीती 22 अगस्त यानी सोमवार को गुजरात के वडोदरा समेत भारत के तमाम शहरों में भारतीय रेलवे की प्रथम स्तरीय भर्ती परीक्षा आयोजित की गयी थी. 
लेकिन वडोदरा के लक्ष्मीपुरा इलाके के परीक्षा केंद्र में धोखाधड़ी का चौंकाने वाला मामला सामने आया. वडोदरा पुलिस ने इस परीक्षा केंद्र से एक शख़्स को गिरफ़्तार किया है जो एक दूसरे परीक्षार्थी की जगह परीक्षा दे रहा था. 
बिहार के रहने वाले इस शख़्स ने पेपर में शामिल होने के लिए असली परीक्षार्थी के अंगूठे की खाल को अपने अंगूठे में चिपका लिया. इस तरह यह शख़्स परीक्षा केंद्र में घुसने में कामयाब हो गया. 
लेकिन हैंड सेनिटाइज़र ने इसके मंसूबों पर पानी फेर दिया. 
समाप्त
इस शख़्स ने हैंड सेनिटाइज़र से तीन बार हाथ साफ़ किए जिससे अंगूठे पर लगी असली परीक्षार्थी की त्वचा हट गयी. जब परीक्षा निरीक्षकों ने इस शख़्स का फिंगरप्रिंट लिया तो भंडाफोड़ हो गया. 
वडोदरा पुलिस ने इस शख़्स को गिरफ़्तार करने के साथ ही असली परीक्षार्थी को भी गिरफ़्तार किया है. इन दोनों लोगों को अदालत में पेश किया गया जिसके बाद उन्हें पुलिस रिमांड पर भेज दिया गया.
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
वडोदरा पुलिस ने इस मामले में असली परीक्षार्थी का डीएनए टेस्ट करने का फ़ैसला किया है. फर्ज़ी परीक्षार्थी के अंगूठे से मिली त्वचा के सैंपल को टेस्टिंग के लिए फॉरेंसिक एवं साइंटिफिक लेब भेज दिया गया है. 
धोखाधड़ी का ये मामला वडोदरा के लक्ष्मीपुरा क्षेत्र के परीक्षा केंद्र में सामने आया है जिसे अनंता ट्रेडर्स ने बनाया था. 
टाटा कंसल्टेंसी सर्विस भारतीय रेलवे की ओर से इस परीक्षा को आयोजित करा रही थी. इस दौरान टीसीएस ने एक फर्ज़ी परीक्षार्थी को परीक्षा देते हुए पकड़ा और पुलिस में शिकायत दर्ज कराई. इस शिकायत के बाद पुलिस ने बिहार के एक गांव से दो लोगों को गिरफ़्तार किया है. 
पुलिस में दर्ज कराई गई शिकायत के मुताबिक़, टीसीएस के कर्मचारी अखिलेंद्र सिंह परीक्षा सुपरवाइज़र के रूप में तैनात थे. वह फिंगरप्रिंट स्कैनिंग डिवाइस की मदद से छात्रों का वैरिफिकेशन कर रहे थे. लेकिन परीक्षार्थी मनीष कुमार संभू प्रसाद का वैरिफिकेशन कई प्रयासों के बावजूद नहीं हो सका. 
इस वजह से शक पैदा हुआ और जब अखिलेंद्र सिंह ने परीक्षार्थी का अंगूठा देखा तो वो दंग रह गए. उन्होंने इस परीक्षार्थी के अंगूठे पर त्वचा चिपकी हुई देखी है. 
इसके बाद हुई पूछताछ में मनीष कुमार ने कहा कि वह राज्यगुरु गुप्ता की जगह पर परीक्षा दे रहा था. 
पुलिस के मुताबिक़, परीक्षा केंद्र में प्रवेश करने के बाद परीक्षार्थी का एडमिट कार्ड चेक किया जाता है. सुरक्षाकर्मियों की ओर से परीक्षार्थियों की स्कैनिंग भी की जाती है. इसके बाद छात्रों को परीक्षा देने के लिए लैब दी जाती है.
लैब देने से पहले एक अत्याधुनिक डिवाइस की मदद से परीक्षार्थियों का फिंगर प्रिंट चेक किया जाता है. 
मनीष कुमार पहले राउंड में निरीक्षकों को चकमा देने में कामयाब हो गए. लेकिन उन्होंने दो - तीन बार सेनिटाइज़र से हाथ धुले जिससे उनके अंगूठे पर चिपकी त्वचा छूट गयी.
इमेज स्रोत, LAXMI PATEL
बार-बार जेब में हाथ डाल रहा था अभियुक्त
पुलिस ने बताया है कि एग़्जाम सुपरवाइज़र अखिलेंद्र सिंह ने दो-तीन बार मनीष कुमार का फिंगर प्रिंट लेने की कोशिश की लेकिन मशीन पर फिंगर प्रिंट रजिस्टर ही नहीं हुआ. इसके बाद उन्होंने तीस मिनट बाद एक बार फिर फिंगर प्रिंट लेने की कोशिश की. मगर इस बार भी सफलता नहीं मिली जिससे उन्हें कुछ संदेह हुआ. 
इस दौरान मनीष कुमार लगातार अपने पैंट की जेब में हाथ डालते रहे. इससे शक बढ़ गया और उनकी उंगली पर सेनिटाइज़र डाला गया. इससे उनके अंगूठे पर चिपकी खाल बाहर आ गयी. 
टीसीएस कर्मचारी जस्मिम कुमार गज्जर ने मनीष कुमार और राज्यगुरु गुप्ता के ख़िलाफ़ शिकायत दर्ज कराई है. भारतीय दंड संहिता की धाराओं 419, 464, 465, 468 और 120(बी) के तहत उनके ख़िलाफ़ मुकदमा दर्ज किया गया है. 
लक्ष्मीपुरा पुलिस स्टेशन की इंस्पेक्टर पूजा तिवारी ने बीबीसी को बताया है, "फर्जी परीक्षार्थी और असली परीक्षार्थी बिहार के एक ही गांव के रहने वाले हैं. फर्जी परीक्षार्थी ने अपने अंगूठे का प्रिंट देकर परीक्षा केंद्र में प्रवेश किया था. लेकिन अगले चरण में वह इस प्रक्रिया में सफल नहीं हो सके. इस दौरान उन्होंने दो-तीन बार अपना हाथ सेनिटाइज़र से साफ किया जिससे उनके अंगूठे पर लगी त्वचा बाहर आ गयी. और उनका पर्दाफाश हो गया."
एसीपी एस एम वरोतरिया ने बीबीसी को बताया है, "राज्यगुरु ने अपने अंगूठे को एक गरम तवे पर रखा जिससे उनके अंगूठे पर एक छाला बन गया. इसे फोड़कर उनके अंगूठे की त्वचा का फिंगर-प्रिंट बनाया. हालांकि, इस प्रक्रिया में किसी भी विशेषज्ञ की मदद नहीं ली गयी."
ये भी पढ़ें -
अरविंद केजरीवाल 2024 के चुनाव में मोदी को टक्कर देने के लिए कितने तैयार
ग़ुलाम नबी आज़ाद ने लिखी सोनिया गांधी को चिट्ठी, राहुल के बारे में बहुत कुछ कहा
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत,  Rashmi Mavinkurve
प्रधानमंत्री नरेंद्र मोदी की सुरक्षा का जिम्मा संभाल रहे स्पेशल प्रोटेक्शन ग्रुप ने देसी प्रजाति के मुधोल हाउंड कुत्तों को शामिल करने का फैसला किया है. 
बेहद फुर्तीले इन कुत्तों की सबसे बड़ी ख़ासियत है कि ये "ज्वार की सिर्फ़ एक रोटी" पर भी ज़िंदा रह सकते हैं. 
कर्नाटक के बगलकोट ज़िले में स्थित केनाइन रिसर्च इनफॉरमेशन सेंटर (सीआरआईसी) में रह रहे ये कुत्ते बिल्कुल आम भारतीय घरों का खाना खाते हैं. 
इनका काम केवल आधा किलो पिसा हुआ मक्का, गेहूँ, अरहर दाल से चल जाता है जो उन्हें दिन में दो बार दिया जाता है. इसके साथ हर दिन दो अंडे और आधा लीटर दूध भी दिया जाता है.
कई निजी ब्रीडर उन्हें खाने में हर सप्ताह कुछ चिकन भी देते हैं.
समाप्त
मुधोल कुत्तों के सिर, गर्दन और छाती गहरी होती है. पैर सीधे होते हैं और पेट पतले. कान नीचे की ओर मुड़ा होता है. 
ग्रेट डेन के बाद देसी नस्लों में यह सबसे लंबा कुत्ता होता है. इसकी ऊंचाई 72 सेंटीमीटर और वजन 20 से 22 किलो होता है. मुधोल कुत्ते पलक झपकते ही एक किलोमीटर तक फर्राटा भर लेते हैं. 
इन कुत्तों का शरीर किसी एथलीट की तरह होता है और शिकार करने में इसका कोई सानी नहीं है. 
विशेषज्ञों के मुताबिक मुधोल प्रजाति के कुत्तों की कुछ खासियतें चौंकाने वाली हैं. 
जैसे, इनकी आंखें 240 डिग्री से लेकर 270 डिग्री तक घूम सकती हैं. हालांकि देसी नस्ल के कुछ कुत्तों की तुलना में इनके सूंघने की क्षमता कम होती है. ठंडे मौसम से तालमेल बिठाने में इन्हें दिक्कत हो सकती है.
कर्नाटक वेटरिनरी एनिमल एंड फिशरीज साइंसेज यूनिवर्सिटी बीदर के रिसर्च डायरेक्टर डॉ बीवी शिवप्रकाश का कहना है, ''मुधोल प्रजाति के कुत्तों को फैंसी ब्रांडेड खाना नहीं चाहिए. 
"सीआरआईसी में कुत्तों को जो भी दिया जाता है उस खाने पर यह जिंदा रह सकते हैं. अगर मालिक चाहे तो उनके खाने में चिकन मिलायाा जा सकता है. ये ज्वार की एक रोटी खाकर भी जिंदा रह सकता है.''
सुप्रीम कोर्ट ने पीएम मोदी की सुरक्षा चूक मामले में दिया ये निर्देश 
इमेज स्रोत, Venkayya Navalgi
सीआरआईसी के प्रमुख और यूनिवर्सिटी के असिस्टेंट प्रोफेसर सुशांत हांडगे ने बीबीसी हिंदी से कहा, ''आप इस कुत्ते को बांध कर नहीं रह सकते. ये खुला घूमना पसंद करता है. सुबह-शाम एक घंटा घूम कर अपना काम बेहद मुस्तैदी कर सकता है. 
"यह वन मैन डॉग है. ज्यादा लोगों पर इसे भरोसा नहीं होता. अमूमन इन कुत्तों को निगरानी के काम में लगाया जाता है. '' 
साल 2018 में उत्तरी कर्नाटक की एक रैली में प्रधानमंत्री नरेंद्र मोदी ने देसी नस्ल के कुत्तों की तारीफ की थी. इसके बाद कई सुरक्षा एजेंसियों ने सीआरआईसी से पिल्लों को लेकर उन्हें ट्रेनिंग देनी शुरू की. 
एसएसबी राजस्थान, सीआरपीएफ बेंगलुरू और वन विभाग बांदीपुर ने यहाँ से दो-दो, सीआईएसएफ हरिकोटा ने एक, बीएसएफ टेकनपुर ने चार,  इंडियन एयर फोर्स की आगरा यूनिट ने सात और रिमोट वेटरिनरी कोर या आरवीसी मेरठ ने छह पिल्ले लिए हैं. 
मुधोल कुत्तों को पहली बार राजा मालोजीराव घोरपड़े ( 1884-1937) के शासन में तवज्जो मिली. 
आदिवासी शिकार के लिए इन कुत्तों का इस्तेमाल करते थे. 
मालोजीराव का ध्यान इस ओर गया. यहां तक कि राजा ने ब्रिटेन की अपनी यात्रा के दौरान किंग जॉर्ज पंचम को कुछ मुधोल पिल्ले भी उपहार में दिए थे. 
सुशांत हांडगे कहते हैं, '' कहा जाता है कि छ्त्रपति शिवाजी महाराज की सेना ने भी मुधोल कुत्तों का इस्तेमाल किया था. '' 
डॉ. शिवप्रकाश ने कहा, '' अमूमन ये कुत्ते मुधोल तालुक में ही पाए जाते हैं. अब सीआरआईसी से इन कुत्तों को प्राइवेट ब्रीडर ले जाते हैं. अब महाराष्ट्र, तेलंगाना और दूसरे राज्यों में भी इनका प्रजनन कराया जा रहा है. '' 
इमेज स्रोत, Venkayya Navalgi
पिछले साल नेशनल ब्यूरो ऑफ एनिमल जेनेटिक्स रिसोर्सेज( एनबीएजीआर), करनाल ने मुधोल प्रजाति के कुत्ते को देसी नस्ल के कुत्ते के तौर पर मान्यता दी और इसे सर्टिफाई किया.
इस सर्टिफिकेशन के पास कई प्राइवेट ब्रीडरोंन मुधोल और बगलकोट के आसपास अलग-अलग राज्यों ने रहने वालों के हाथों इन कुत्तों को बेचना शुरू किया.
मुधोल तालुक में लोकापुर वेंकप्पा नावालगी ने बीबीसी हिंदी से कहा, '' उनके पास 18 कुत्ते हैं. इनमें 12 मादा और छह नर हैं. हम एक साल में एक बार इनका प्रजनन कराते हैं. मादा एक साल में दो से चार और यहां तक कि दस से चौदह पिल्लों को भी जन्म दे सकती है. कुछ लोग इंजेक्शन नहीं लगाते और ना ही पिल्लों का रजिस्ट्रेशन कराते हैं. 
"यह एक समय लेने वाली प्रक्रिया है. इसलिए ये एक पिल्ले को 12 हज़ार रुपये में बेचते है. लेकिन जो लोग पिल्लों को इंजेक्शन लगाते हैं और सर्टिफिकेशन कराते हैं वे इसे 13 से 14 हजार रुपये तक में बेचते हैं. इन कुत्तों की उम्र अमूमन 16 साल होती है. लेकिन अब ये घट कर 13-14 साल हो गई है. '' 
इमेज स्रोत, Venkayya Navalgi
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
बेंगलुरू की रश्मि मविनकर्वे ने बीबीसी हिंदी को बताया, '' हमारे यहां एक मुधोल डॉग है. यह काफी मिलनसार है और मेरी तीन साल की बेटी के साथ काफी घुलमिल गई है. ये इतने मिलनसार होते हैं कि बच्चे इन्हें टेडी  बियर समझने लगते हैं. 
"लोगों का कहना कि ये काफी तुनकमिजाज होते हैं लेकिन ये सही नहीं है. यह सब इस पर निर्भर करता है कि आप इनकी कैसी परवरिश करते हैं. ये बिल्कुल भी आक्रामक नहीं है. हमारे पास एक समय में ऐसे सात कुत्ते थे. ''
मर्फी नाम के अपने एक मुधोल कुत्ते के बारे में वे कहती हैं,"इसे महीने में एक बार नहलाया जाता है. फिर भी इसके शरीर से दूसरे कुत्तों जैसी दुर्गंध नहीं आती. हम सप्ताह में एक बार इसकी ग्रूमिंग करते हैं. इनका खाना भी सादा है. 
"हम हर दिन इन्हें रागी मॉल्ट और दही के साथ ढाई-ढाई सौ ग्राम खाना देते हैं. इनमें अंडा और 100 ग्राम के करीब चिकन होता है. सप्ताह में इन्हें 100 ग्राम चावल दिया जाता है. साल में एक बार टीका दिलाते हैं. इनकी देखभाल करना काफी सस्ता है.'' 
न्यूज़ीलैंड में प्रशिक्षित सर्टिफाइड केनाइन बिहेवियरिस्ट अमृत हिरण्य ने बीबीसी से कहा, '' मुधोल हाउंड या ग्रे हाउंड को आम तौर पर शिकारी कुत्ते माने जाते हैं. अगर भारतीय सेना की इन्फैंट्री में इन्हें खतरे की पहचान करने के बाद हमला कर वापस लौट आने के मकसद से लिया जा रहा है तो ये बिल्कुल मुफीद हैं. 
"दुनिया में सिर्फ मुधोल नस्ल के कुत्तों की आंखें 240 से 270 डिग्री पर घूम सकती हैं. '' 
इमेज स्रोत,  Rashmi Mavinkurve
वह बताते हैं, '' ये काफी तेजी से दौड़ सकते हैं. दौड़ते वक्त ये लंबी छलांग लगा सकते हैं क्योंकि इनका शरीर काफी पतला होता है. इन्फैंट्री पेट्रोलिंग के लिए ये बेहद कारगर साबित हो सकते हैं क्योंकि ये घने अंधेरे में भी देख सकते हैं. इनकी सुनने की क्षमता हियरिंग एड या मनुष्यों की सुनने की क्षमता से भी ज्यादा होती है.
'' लेकिन अगर इनका इस्तेमाल विस्फोटक, नार्कोटिक्स की खोज या चोरी जैसे अपराध की पड़ताल के लिए इस्तेमाल किया जाए तो ये उतने कारगर साबित नहीं होंगे. क्योंकि मुधोल की सूंघने की ताकत लेब्राडोर, जर्मन शेफर्ड या बेल्जियन मेलिनोइस से  कम होती है. ''
हिरण्य कहते हैं कि कोंबाई या चिप्पारारी जैसे देसी नस्ल के कुत्तों में मुधोल से ज्यादा सूंघने की क्षमता होती है. लेकिन उनकी नजर ज्यादा दूर तक नहीं जाती. लेकिन मुधोल का यही एक पहलू नहीं है.
उन्होंने बताया, '' मुधोल की त्वचा ऐसी होती है कि यह शुष्क मौसम में भी ठीक तरह से रह लेता है. महाराष्ट्र और उत्तरी कर्नाटक के मौसम के लिए इनकी त्वचा मुफीद होती है. थोड़ा सा मौसम बदलने के साथ ही इनके शरीर में खुजली या फंगस हो सकते हैं. 
"जब आप निजी तौर पर 10 से 30 फीसदी बेहतर कार्यक्षमता के साथ ऐसे कुत्तों को पाल सकते हैं. तो फिर जनता के पैसे से कुत्तों को काम में लगना है तो मुधोल को क्यों न अपनाया जाए."
इमेज स्रोत, Venkayya Navalgi
वह कहते हैं, '' दुनिया भर में लोग जर्मन शेफर्ड या बेल्जियन मेलिनोइस को अपनाने की ओर बढ़ रहे हैं. इसकी कई वजह हैं. एक, बेल्जियन मेलिनोइस किसी भी मौसम के बर्दाश्त कर सकते हैं. और यह जर्मन शेफर्ड से छोटा होता है. '' 
हिरण्य ने कहा, ''आपको याद होगा कि बेल्जियन मेलिनोइस ने ही सूंघ कर ओसामा बिन लादेन का पता लगाया था. विस्फोटक सूंघ कर पता लगाने में एक सेकेंड की देरी भी काफी खतरनाक साबित हो सकती है. लिहाज़ा ऐसे काम में मुधोल को लगाना जोखिम भरा हो सकता है. ''  
वह कहते हैं, '' पिछले सात-आठ साल में बेल्जियन मेलिनियोस ने 5000 किलो नार्कोटिक्स का सूंघ कर पता लगाया होगा. बेंगलुरू के नज़दीक सीआरपीएफ के ट्रेनिंग सेंटर के डॉग ब्रिडिंग सेंटर में इन कुत्तों को ट्रेनिंग दी गई थी.''
ये भी पढ़ें:
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, SARWAN SINGH FAMILY
सरवन सिंह (काली पगड़ी में) और मोहन सिंह
"इससे मुझे कोई फ़र्क नहीं पड़ता कि वो मुसलमान हो गया है. वो सिख या हिंदू भी होता तो भी है तो मेरा अपना ही. मुझे खुशी है कि वो मुझे मिल गया."  
ये कहना है 92 साल के सरवन सिंह का जो 75 साल बाद अपने खोए हुए भतीजे मोहन सिंह से 8 अगस्त को करतारपुर साहिब में मिले.
वो दोनों कुछ इस तरह देर तक गले लगे रहे जैसे बरसों की दूरियाँ लम्हों में पाट रहे हो.  
बंटवारे के वक़्त हुए दंगों में सरवन सिंह ने अपने परिवार के 22 सदस्यों को खो दिया था.  
उनके भतीजे मोहन सिंह उस समय सिर्फ छह साल के थे. आज हालात ने उन्हें अब्दुल खालिक बना दिया है.  
समाप्त
दंगों के दौरान वो अपने परिवार से बिछड़ गए सरवन सिंह बताते हैं कि उन्हें कोई उठा कर ले गया.   
सरवन सिंह बताते है कि "जिस वक़्त बँटवारा हुआ उस वक्त वो 17 साल के थे. उनका संयुक्त परिवार था जो कि बँटवारे से पहले अविभाजित पंजाब के साहिवाल ज़िले के चिचावतनी में रहता था."   
दंगे होने से 20 दिन पहले ही सरवन सिंह अपने भाई के साथ घर से लगभग 20 किलोमीटर दूर खेती के लिए गए. उसी दौरान दंगे भड़क गए और उनके गांव पर भी हमला हुआ.
दंगे में उनके परिवार के 22 लोग क़त्ल कर दिए गये. सरवन सिंह अपनी एक भतीजी और कुछ अन्य लोगों के साथ भारत आ गए. वे पंजाब के जालंधर में रहने लगे.  
परिवार के इतने लोगों को खोने के बाद भी सरवन सिंह को यक़ीन था कि उनका भतीजा  मोहन ज़िंदा है. 
वो कहते हैं,"मुझे सपने आते थे और मेरा दिल कहता था कि मोहन ज़िंदा है."  
सरवन सिंह
भारत के हरजीत सिंह और पाकिस्तान के मोहम्मद जावेद इक़बाल ने सरवन सिंह को उनके भतीजे अब्दुल ख़ालिक़ से मिलवाया. 
दोनों ही यूट्यूब के ज़रिए बंटवारे में अपनों से बिछड़े लोगों को मिलवाने की कोशिशों में जुटे हैं. 
हरजीत सिंह पेशे से मैकेनिक का काम करते हैं. वो बताते हैं, "1947 के वक्त के जो उजड़े परिवार हैं, मैं उन बुजुर्गों की कहानियों का वीडियो बना अपने यूट्यूब चैनल पर डालता हूँ.   
"लगभग 9 महीने पहले मुझे सरवन सिंह के ही एक दूर के भाई ने बताया कि सरवन सिंह का पूरा परिवार बटवारों के दंगों में उजड़ गया और उनकी कहानी बहुत दुःख भरी है.   
"मैं सरवन सिंह से जाकर मिला तो उन्होंने बताया कि उनका पूरा परिवार मार दिया गया लेकिन छह साल का एक भतीजा था जिसकी कोई ख़बर नहीं, अगर हो सके तो उससे मिलवा दो."  
मोहन सिंह की कुछ निशानियां थीं जो उनकी पहचान को पुख़्ता बनाती हैं. सरवन सिंह ने बताया की मोहन के दाएँ हाथ में 6 उँगलियाँ (दो अंगूठे) थीं और उसकी एक जांघ पर एक नीला निशान था.  
हरजीत सिंह ने सरवन सिंह का विडियो बनाया और उसे अपने यूट्यूब चैनल "धरती देश पंजाब दी" पर डाल दिया.  
उधर पाकिस्तान के जावेद इक़बाल ने भी एक वीडियो बनाया. दोनों ही ओर के वीडियो को ऑस्ट्रेलिया में रहने वाले एक पंजाबी मूल के व्यक्ति ने देखा और उन्होंने हरजीत सिंह को फ़ोन कर कहा की अब्दुल ख़ालिक़, सरवन सिंह का भतीजा हो सकता है, क्योंकि मोहन सिंह की जिन निशानियों की बात सरवन सिंह ने बताई थी वही निशानियां अब्दुल ख़ालिक़ की भी थी और अब्दुल ख़ालिक़ उसी इलाक़े में मिले थे जहां सरवन सिंह का परिवार रहता था. 
तब हरजीत सिंह ने पाकिस्तान के जावेद इक़बाल से बात की और दोनों की निशानियाँ मिलाईं. उन्होंने फिर अब्दुल ख़ालिक़ का वीडियो सरवन सिंह को दिखाया. इसे देखने के बाद उन्हें लगा कि अब्दुल ख़ालिक़ ही उनका भतीजा मोहन सिंह है.  
इमेज स्रोत, Sarwan Singh family
चाचा सरवन सिंह को गले लगाते मोहन सिंह
उधर जावेद इक़बाल ने भी सरवन सिंह का वीडियो अब्दुल ख़ालिक को दिखाया. 
अब्दुल ख़ालिक़ बताते हैं कि वो उस वक़्त सिर्फ़ छह साल के थे और उन्हें अपने परिवार के लोगों की शक़्लें याद नहीं हैं, लेकिन उनके बचपन का एक क़िस्सा जो सरवन सिंह ने उन्हें बताया वो उन्हें भी याद था.  
हरजीत सिंह बताते है कि किसी भी एक व्यक्ति की इतनी निशानियाँ मिलना कोई आम बात नहीं.  
चाचा-भतीजे इसके बाद एक दूसरे से वीडियो कॉल पर बातें करने लगे. अब्दुल ख़ालिक़ ने बीबीसी को बताया कि "उनके मन में एक डर ये भी था कि कहीं उन्हें भारत न भेज दिया जाए".  
सरवन सिंह की नातिन तरनजीत कौर बताती हैं, "नाना ने बहुत सी चिट्ठियाँ पाकिस्तान लिखी की शायद उनके खोए भतीजे का कुछ पता लग जाए, उनका जवाब तो आता था पर उनके भतीजे के बारे में कोई जानकारी नहीं मिल सकी." 
तरनजीत आगे कहती हैं कि "हमने तो बँटवारा नहीं देखा लेकिन हमने नाना जी को हमेशा अपने परिवार को याद कर रोते देखा है." 
सरवन सिंह और अब्दुल खालिक़
अब्दुल ख़ालिक बताते है कि उन्हें रोता देख एक नंबरदार जिनकी कोई औलाद नहीं थी वो उन्हें अपने साथ ले गए और फिर उन्होंने ही मोहन सिंह का नाम अब्दुल ख़ालिक रखा.
उन्होंने उन्हें अपने बच्चे की तरह पाला.आगे चल कर उन्होंने अब्दुल ख़ालिक की शादी सिंध में की. 
फ़िलहाल अब्दुल ख़ालिक की उम्र लगभग 80 साल है और उनका परिवार पाकिस्तान के वेहारी ज़िले में रहता है. उनके साथ उनका परिवार भी करतारपुर साहिब सरवन सिंह से मिलने आया था.  
अब्दुल ख़ालिक़ अंत में यही कहते है कि वो रहना तो पाकिस्तान ही चाहते है लेकिन वो हिंदुस्तान अपने परिवार से मिलने आना चाहते है. 
सरवन सिंह को उम्र के इस पड़ाव पर अपने खोए भतीजे से मिलकर काफ़ी ख़ुशी हो रही है  
वो भारत-पाकिस्तान की सरकारों का शुक्रिया करते है कि उन्होंने एक ऐसी जगह बनाई (करतारपुर साहिब कॉरिडोर) जहां दोनों देशों के लोग मिल सकते हैं. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, BBC AND MUMBAI POLICE
पूजा के बचपन और टीनएज़ की तस्वीर
"मैंने नौ सालों बाद अपनी माँ को देखा और मैं उनकी गोद में सिर रखकर सो पायी. मैं आख़िरकार बच निकलने में कामयाब हो गयी. मैं बहुत ख़ुश हूं. बस सोचती हूं कि काश पापा भी होते. मैं जब वापस आई तो मैं उन्हें तलाश रही थी लेकिन मुझे वो नहीं मिले."
ये कहना था 16 वर्षीय पूजा का, जिन्हें मुंबई की गुमशुदा बच्चियों की लिस्ट में 'गुमशुदा नंबर-166' नाम दिया गया था. 
मुंबई के अंधेरी उपनगर में रहने वालीं पूजा गौड़ का साल 2013 में अपहरण हो गया था. उस वक़्त पूजा की उम्र सिर्फ़ सात साल थी. वह पहली कक्षा में पढ़ रही थीं. 
साल 2013 की 22 जनवरी को पूजा स्कूल में जा ही रही थीं कि उन्हें एक शख़्स ने आइसक्रीम का लालच देकर अगवा कर लिया. 
इसके नौ साल बाद इस महीने की शुरुआत में पूजा की अपनी माँ और दो भाइयों से मुलाकात हुई है. 
समाप्त
पूजा को अपने घरवालों से मिलाने में प्रमिला देवेंद्र ने अहम भूमिका निभाई है.
एक बच्ची के लापता होने और 9 साल बाद वापस घर आने की कहानी
सात महीने पहले फ़रवरी 2022 तक पूजा गौड़ अपना अपहरण करने वालों के साथ रह रही थीं. वह मुंबई के समृद्ध इलाके पश्चिमी उपनगर में एक बच्चे की देखरेख करने का काम कर रही थीं. 
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
यहां उनकी मुलाक़ात 35 वर्षीय महिला प्रमिला देवेंद्र से हुई जो इसी घर में काम किया करती थीं. यहीं काम करते हुए दोनों के बीच दोस्ती हो गयी.
लेकिन प्रमिला अक्सर पूजा को रोता हुआ देखती थीं और उनका चेहरा उतरा हुआ रहता था. 
प्रमिला देवेंद्र बीबीसी को बताती हैं, "मैंने सोचा कि उनके घर की स्थिति ठीक नहीं होगी. और शायद उनकी अपने माता-पिता से जमती नहीं होगी तो मैं हमेशा उससे पूछा करती थी कि तुम लगातार रोती क्यों रहती हो. क्या हुआ है तुम्हें? उसने बताया कि उसके घर वाले उसे प्रताड़ित करते हैं. मैंने सोचा कि उसके घर का माहौल ठीक नहीं होगा."
लेकिन इस घटना के सात महीने बाद 2 अगस्त को पूजा ने हिम्मत करके प्रमिला को सब कुछ बता दिया.
पूजा कहती हैं, "मैंने प्रमिला दीदी को सब कुछ बता दिया कि मैं जिन लोगों के साथ रह रही हूं वो मेरे असली माता-पिता नहीं हैं. उन्होंने मुझे बचपन में अगवा कर लिया था, जब मैं अपने स्कूल जा रही थी. मैंने अपना नाम यूट्यूब पर खोजा जिससे मुझे इस ख़बर से जुड़े कुछ वीडियोज़ मिले. मुझे तलाश करने के लिए पोस्टर छपवाए गए थे. इन पोस्टर में मोबाइल नंबर लिखे थे."
पूजा की परेशानी का असल कारण जानकर प्रमिला हैरान रह गईं. तब उन्होंने पूजा की मदद करने के बारे में सोचा.  
प्रमिला कहती हैं, "मैंने ये वीडियो अपने मोहल्ले में रहने वाली एक लड़की को भेजा. उसने गूगल पर जानकारी निकालकर मुझे तीन-चार फ़ोन नंबर भेजे जिसके बाद हमारी बात रफ़ीक़ नाम के शख़्स से हुई." 
इमेज स्रोत, PRAMILA DEVENDRA
पूजा की मदद करने वालीं प्रमिला देवेंद्र
पूजा का परिवार मुंबई के अंधेरी की झुग्गी बस्ती में रहता है और रफ़ीक़ उनके पड़ोसी हैं. 
रफ़ीक़ बीबीसी को बताते हैं, "पूजा के पिता और मैंने उसे तलाशने में बहुत मेहनत की है. हम मुंबई के कोने-कोने में गए. पड़ोसी राज्यों में भी तलाशा. पूजा के पिता गोवा, पंजाब, राजस्थान, और जम्मू-कश्मीर तक गए लेकिन वो नहीं मिली.'' 
''मुझे 3 अगस्त 2022 को प्रमिला का फोन आया. उसने कहा कि वह गुमशुदा बच्ची पूजा की मां से बात करना चाहती है. मैं काफ़ी बेसब्र सा हो गया क्योंकि पिछले सालों में कई लोगों ने ऐसे दावों के साथ हमसे संपर्क किया था. लेकिन असल में हमारी मुलाक़ात पूजा की जगह दूसरी लड़कियों से होती थी. इस वजह से मैंने तुरंत पूजा के परिवार को इस बारे में नहीं बताया. मैंने प्रमिला से कहा कि वह अगले दिन वीडियो कॉल करें."
इसके बाद चार अगस्त, 2022 की सुबह पूजा काम पर पहुंची तो प्रमिला ने उन्हें बताया, "हमें आपकी मां को वीडियो कॉल करनी है." 
पूजा और उनकी मां
इसके बाद प्रमिला ने लगभग 10 बजे रफ़ीक़ को वीडियो कॉल किया.
रफ़ीक़ बताते हैं, "जैसे ही मेरे पास वीडियो कॉल आया, मैं भागते हुए पूजा की मां के पास पहुंचा. मैंने कॉल उठाते हुए पूजा की मां को बताया कि पूजा नाम की एक लड़की का फोन आया है." 
पूजा की मां पूनम गौड़ बताती हैं, "मुझे समझ नहीं आया कि क्या करूं, क्या न करूं. मैं डर सी गयी. मुझे समझ ही नहीं आया कि मैं रोऊं या हंसू. पूजा नाम वाली ये लड़की दावा कर रही थी कि वो मेरी बेटी है."
रफ़ीक़ ने एक दूसरे फोन से ये कॉल रिकॉर्ड किया.
हमने भी ये वीडियो कॉल देखी जिसमें सात साल की उम्र में गुमशुदा होने वाली पूजा ने इतने सालों बाद अपनी मां को देखा था. अब वो छोटी बच्ची नहीं थीं. वह अपनी मां से बात करते हुए रोने लगीं. पूनम गौड़ भी अपनी बेटी को देखने के बाद अपने आंसू नहीं रोक पाईं. 
इस वीडियो कॉल के बाद एक तय जगह पर मिलने की बात हुई. 
प्रमिला ने पूजा की उनकी मां से मुलाक़ात करवाने के लिए अपने दोस्तों और रिश्तेदारों को भी बुला लिया. 
वहीं, पूजा की मां के साथ उनके दो बेटे, चाचा-चाची, और पड़ोसी रफ़ीक़ आए.  
पूजा अपनी मां पूनम और पड़ोसी रफ़ीक़ के साथ
पूजा नौ साल के बाद अपनी मां से मिलने जा रही थीं. दूसरी ओर पूनम भी काफ़ी चिंतित थीं. 
और जब वे मिले तो, दोनों एक-दूसरे को देखकर बुरी तरह रोने लगे. 
पूनम गौड़ ने पूजा से मिलते ही उनके शरीर पर जन्म के समय वाला निशान देखा. 
वह कहती हैं, "इस जन्म के समय वाले निशान के बारे में सिर्फ़ मुझे पता था. मैंने इसे किसी को नहीं बताया था. मैंने जैसे ही वो निशान देखा तो मेरे सारे शक दूर हो गए." 
पूनम गौड़ बताती हैं, "मुझे पहले पूजा के मिलने की उम्मीद थी लेकिन फिर पूजा के पिता की मौत के बाद मेरी उम्मीदें टूट गयीं. क्योंकि ऐसा कोई नहीं बचा था जो उसे तलाशने जा सकता. लेकिन मुझे लगता है कि ये भगवान का करम है. शायद मरने के बाद वह हमारी बेटी को वापस लाने के लिए भगवान से लड़े हों और बोले हों कि मेरी पत्नी अकेली है. हम प्रमिला दीदी के भी शुक्रगुज़ार हैं."
वह कहती हैं, "पूजा मेरी हीरे जैसी बेटी है. मुझे इतनी ख़ुशी हो रही है जितनी किसी को खोया हुआ हीरा मिलने पर होती है. मैं उसमें उसके पिता की झलक देख सकती हूं. वह बिल्कुल अपने पिता जैसी लगती है. वह उसे याद किए बगैर एक कौर भी नहीं खा पाते थे. लेकिन वो पूजा से मिले बग़ैर ही हमें छोड़कर चले गए."  
पूजा अपने परिवार के साथ
पूजा से मिलने के बाद प्रमिला और उसके घरवालों ने पुलिस स्टेशन जाकर इस मामले में क़ानूनी कार्रवाई शुरू की है. 
पूजा कहती हैं, "मैंने पुलिस को सब कुछ बता दिया. मैं पुलिस को उस घर तक ले गयी जहां मुझे पकड़कर रखा गया था. मेरे अपहरणकर्ताओं की पहचान हुई और पुलिस ने उन्हें हिरासत में ले लिया."
इसके बाद पूजा अपनी मां की गोद में सो सकीं लेकिन अभी भी पूजा और उनके परिवार के कष्ट ख़त्म नहीं हुए हैं. 
पूजा कहती हैं, "अगवा करने वाली महिला मुझे पीटा करती थी. मैं रात में ठीक से बैठ या सो भी नहीं पाती थी. मेरी पीठ में बहुत दर्द होता है. मेरी नाक में भी चोट है क्योंकि वे मुझे नाक पर मारा करते थे."
सालों तक हुए शारीरिक और मानसिक शोषण से उबरने में पूजा को अभी लंबा वक़्त लगेगा. 
पुलिस और उनके परिवार वाले पूजा को पिछले नौ सालों से तलाश रहे थे. लेकिन आख़िरकार प्रमिला देवेंद्र के एक हिम्मत भरे क़दम ने पूजा की ज़िंदगी बदल दी. 
प्रमिला काफ़ी भावुक होकर कहती हैं, "इससे ज़्यादा ख़ुशी की बात क्या हो सकती है कि वो अपनी मां से मिल गईं. हम दोनों ने मां-बेटी की तरह सात महीने साथ काम किया. मैंने बस उसकी मदद की. मैं इस बात से थोड़ी दुखी हूं कि अब वो काम पर नहीं आएगी और मुझे उसकी याद आएगी. लेकिन मुझे लगता है कि अगर लड़के-लड़कियां अपनी समस्याएं लेकर आएं तो हर मां को उनकी मदद करनी चाहिए. हम उनकी असली मां नहीं हैं लेकिन हम भी मां जैसी हैं."  
पूजा के दो भाई हैं. एक पूजा से बड़ा और एक छोटा. 
जिस दिन पूजा का अपहरण हुआ, उस दिन (22 जनवरी 2013) को पूजा अपने स्कूल जा रही थीं. उनके साथ उनके बड़े भाई भी थे. वो भाई के पीछे-पीछे स्कूल के गेट से अंदर प्रवेश करने ही वाली थीं कि तभी कुछ लोगों ने उन्हें आइसक्रीम दिलाने के बहाने बाहर बुला लिया और पूजा को लेकर चले गए.
पूजा बताती हैं, "मैं उनसे कहती रही कि मुझे मेरे घर जाना है. मुझे छोड़ दो. वो मुझे एक पहाड़ी इलाके़ में ले गए. मैं लगातार रो रही थी. मैं उनके आगे गिड़गिड़ा रही थी कि वो मुझे मेरे माता-पिता के पास छोड़ आएं. लेकिन वो मेरी कुछ भी सुन नहीं रहे थे. उन्होंने कहा कि अगर मैंने रोना बंद नहीं किया तो वे मुझे पहाड़ से नीचे फेंक देंगे. मैं बहुत डर गई थी और फिर चुप हो गई. मुझे याद है कि हम वहां 2-3 दिन रहे थे."
वह आगे कहती हैं, "इसके बाद वे मुझे लेकर गोवा चले गए. वो दो लोग थे. एक आदमी और एक औरत. वहां उनका एक रिश्तेदार भी रहता था. मैं बहुत रोया करती थी. वहां मौजूद औरत हमेशा यही कहती थी कि अगर मैं रोई तो वो मेरी जीभ जला देगी. मैं अपनी मां को बहुत बुरी तरह याद किया करती थी. उन्होंने मेरा नाम पूजा से एनी कर दिया. इसके बाद वो मुझे रायचूर लेकर आ गए. मैं वहां होस्टल में रहती थी. वहां मैंने कक्षा दो तक पढ़ाई की." 
पूजा के खोने की ख़बरें अख़बारों में छपी थीं
पूजा कहती हैं, "साल 2015 में उनके यहां एक बेटी का जन्म हुआ और उसके बाद मेरे प्रति उनका व्यवहार एकदम से बदल गया. मुझे हॉस्टल से वापस बुला लिया गया और फिर मैं मुंबई आ गई. उस समय मैं नौ साल की थी.'' 
''उन्होंने मुझे मारना शुरू कर दिया था. वो मुझे लगातार गालियां दिया करते थे. वो कभी मुझे बेल्ट से मारते थे, कभी मुक्के से तो कभी लात से. वो मेरा सिर दे मारते थे. एक दिन उन्होंने निर्दयता की सारी हदें तोड़ते हुए मुझे बेलन से इस क़दर मारा कि मेरी पूरी पीठ खून से लाल हो गई. बावजूद इसके वो मुझे किसी क्लिनिक तक नहीं ले गए. उस औरत ने मेरे घावों पर चूना मल दिया था."
पूजा बताती हैं कि अपहरणकर्ता उनसे पूरे घर का काम करवाया करते थे. 
वो बताती हैं, "वो हमेशा ताज़ा बना हुआ खाना खाया करते थे. मैं उनके लिए रोटियां सेंकती थी, भले ही मेरे हाथ जल जाएं लेकिन फिर भी मुझे रोटियां सेंकनी होती थीं. साल 2020 में मुझे बाहर जाकर काम करने को कहा गया. मैं क़रीब पूरे 24 घंटे ही काम करती रहती थी.''  
''वहां मैं कपड़े धोती थी, खाना बनाती थी और घर से जुड़े सारे छोटे-बड़े काम किया करती थी. कुछ समय बाद मैंने वो काम छोड़ दिया. इसके बाद मैंने 12 घंटे वाली नौकरी कर ली. मुझे ये सब काम करके जो भी पगार मिलती थी वो मुझसे पूरी की पूरी ले ली जाती थी. मेरे पास एक रुपया भी नहीं होता था." 
इमेज स्रोत, ANI
उस समय पूजा की उम्र सिर्फ़ सात साल थी. पूजा बताती हैं कि कोई ना कोई हमेशा उनके साथ होता था और शुरुआत में उन्हें बाहर जाने की इजाज़त नहीं होती थी. 
पूजा कहती हैं, ''एक दिन जब सभी सो रहे थे तो मैंने फोन लेकर अपना नाम टाइप किया. तब मेरे बचपन की बहुत सारी फोटो और ख़बरें दिखने लगीं. तब मैंने सही समय पर किसी मदद लेने और यहां से निकलने का फ़ैसला किया.'' 
वरिष्ठ पुलिस निरीक्षक मिलिंद कुर्डे
डी.एन. नगर पुलिस ने अपहरणकर्ताओं हैरी और सोनी डिसूज़ा के ख़िलाफ़ मामला दर्ज कर लिया है. वरिष्ठ पुलिस निरीक्षक मिलिंद कुर्डे बताते हैं कि अपहरण, धमकी, शारीरिक हिंसा, बाल श्रम सहित कई धाराओं के तहत मामला दर्ज किया गया है. 
पुलिस ने हैरी डिसूजा को गिरफ़्तार कर लिया है. लेकिन पूजा का परिवार चाहता है कि सोनी डिसूज़ा को भी गिरफ़्तार किया जाए जो पूजा को मारा-पीटा करती थीं. 
पुलिस ने पूजा का बयान दर्ज कर लिया है. लेकिन बायन की जांच के लिए उन्हें कई बार पुलिस थाने भी बुलाया जाता है. 
पूजा अपनी मां पूनम के साथ
पूजा अपनी मां और दो भाइयों के साथ मुंबई उपनगर में 10x10 के एक कमरे में रहती हैं. ये एक स्लम इलाक़ा है. 
उनके पिता की कैंसर के चलते चार महीने पहले मौत हो गई. पूजा लौटने के बाद से अपने पिता को याद कर रही हैं. उन्होंने आख़िरी बार सात साल की उम्र में अपने पिता को देखा था. 
पूजा कहती हैं, ''पापा को उनके साथ होना चाहिए था. मैंने सोचा था कि मैं उनसे मिलूंगी. उनके ना होने का मुझे बहुत दुख है.''
फिलहाल पूजा के लिए अपने इलाक़े की कई चीज़ें नई हैं. बचपन में उन्हें जानने वाले कई लोग मिलने आ रहे हैं. 
जब से पूजा लौटी हैं तो उनके परिवार ने छोले बेचने वाली अपनी स्टॉल नहीं लगाई है. उनकी आर्थिक स्थिति ऐसी है कि अगर वो आज काम नहीं करते तो कल उनके पास खाने के लिए कुछ नहीं होगा. ऐसे में पूजा खुद छोले बेचने निकल पड़ीं. 
पहले पूजा के पिता संतोष रेलवे स्टेशन के पास छोले बेचा करते थे. उनकी मौत के बाद पूजा की मां ने ये काम संभाला. परिवार का खर्च इसी से होने वाली आय से चलता है. 
पूजा मानती हैं कि उन्हें भी काम करके परिवार की मदद करनी चाहिए. वह पहले ही दूसरी जगहों पर घर का और बच्चों को संभालने का काम कर रही थीं. लेकिन, वो नाबालिग हैं और उन्हें काम करने की इजाज़त नहीं है. 
पूजा अधिकतर समय अपनी मां के साथ गुज़ारती हैं. उनकी मां पूजा के लिए बहुत कुछ करना चाहती हैं. 
पूजा अपनी मां के साथ घर के कामों में मदद करती हैं. जब मां घर पर नहीं रहतीं तो छोटा भाई और आंटी उनके साथ रहते हैं. वह किसी के साथ ही बाहर जाती हैं. 
ये सच है कि कोई भी पूजा और उनके परिवार के वो नौ साल वापस नहीं ला सकता. वो खालीपन कभी नहीं भरेगा लेकिन फिर भी पूजा और उनकी मां ने नई उम्मीदों के साथ एक नई ज़िंदगी शुरू की है. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, @rajnathsingh
एफ-इनसास सिस्टम से लैस भारतीय सैनिक
भारत के रक्षा मंत्री राजनाथ सिंह ने भविष्य की सैन्य ज़रूरतों को ध्यान में रखते हुए देश में  तैयार किए गए ख़ास डिफ़ेंस सिस्टम और उपकरण सेना को सौंपे हैं.
इनमें फ़्यूचर इंफ़ेंट्री सोल्जर (भविष्य के सैनिक), सैनिकों को निशाना बनाने वाली नई पीढ़ि की बारूदी सुरंगे, टैंकों के लिए अपग्रेडेट साइट सिस्टम, हमलावर नावें और हाई मोबिलिटी इंफ़ेंट्री प्रोटेक्टेड व्हिकल्स शामिल हैं.
16 अगस्त को सेना को ये उपकरण सौंपते हुए रक्षा मंत्री राजनाथ सिंह ने कहा कि ये सिस्टम सेना की अभियान चलाने की तैयारियों में मदद करेंगे.
इन सिस्टम को ख़ास तौर पर भविष्य की सैन्य ज़रूरतों को ध्यान में रखकर तैयार किया गया है.
एफ़-इनसास प्रोजेक्ट (फ्यूचर इंफ़ेंट्री सोल्जर एस ए सिस्टम) 
समाप्त
रक्षा मंत्रालय की तरफ से दी गई जानकारी के मुताबिक फ़्यूचर इंफ़ेंट्री सोल्जर को तीन मुख्य सिस्टम से लैस किया गया है. 
पहली मॉर्डन असॉल्ट राइफ़ल जो दिन और रात में देखने के लिए होलोग्राफ़िक और रिफ़्लेक्स विज़न सुविधा से लैस है.
अभियान के दौरान सैनिकों को स्पष्टता और सटीकता से देखने में मदद करने के लिए राइफ़ल और सैनिक के हेलमेट पर 360 डिग्री की दूरबीन होगी. सैनिक के पास राइफ़ल के अलावा कई तरह से काम आने वाला चाकू और कई तरह से इस्तेमाल हो सकने वाला हैंड ग्रेनेड भी होगा.
दूसरा सिस्टम सुरक्षा प्रणाली है. इसमें सैनिक को बुलेट प्रूफ़ जैकेट और हेलमेट से लैस किया गया है. ये जैकेट एके-47 जैसे हथियार की गोली से भी बचाव करेगी.
तीसरा सिस्टम संचार और सर्विलांस सिस्टम है. युद्ध या ऑपरेशन के दौरान सैनिक इस सिस्टम के ज़रिए रियल टाइम में एक-दूसरे से संचार कर सकेंगे. इसके अलावा इसे रियल टाइम डेटा से कनेक्ट भी किया जा सकेगा और आगे और भी अपग्रेड किया जा सकेगा.
इमेज स्रोत, @rajnathsingh
हैंड हेल्ड थर्मल इमेजर
ये उपकरण निगरानी करने और दुश्मन को पकड़ने के लिए तैयार किया गया है. सैनिक इसके ज़रिए दिन और रात में और किसी भी तरह के मौसम में दुश्मन पर नज़र रख सकेंगे और उनकी गतिविधि को पकड़ सकेंगे.
आर्मामेंट रिसर्च डिवेलपमेंट एस्टेबलिशमेंट, पुणे और भारतीय रक्षा उद्योग के सहयोग से नई क़िस्म की बारूदी सुरंग भी बनाई गई है. इसे निपुण नाम दिया गया है. रक्षा मंत्रालय के मुताबिक़ इससे सीमा पर तैनात सैनिकों की सुरक्षा में बढ़ोत्तरी होगी. ये बारूदी सुरंग अभी इस्तेमाल हो रही बारूदी सुरंगों से अधिक प्रभावी और घातक होगी.
दुनियाभर में सेनाएं सैनिकों की संख्या कम करके अधिक से अधिक बजट आधुनिकीकरण पर ख़र्च कर रही हैं. अमेरिका, ब्रिटेन और इसराइल जैसे देशों में पहले से ही भविष्य के सैनिक प्रोजेक्ट पर काम चल रहा है. 
सेनाओं को ज़ोर सैनिकों को अधिक से अधिक तकनीक और हथियारों से लैस करके उनकी मारक क्षमता बढ़ाने और उन्हें अधिक सुरक्षित करने पर है.
रक्षा विश्लेषकों के मुताबिक़ भारतीय सेना का ध्यान भी इस समय आधुनिकीकरण पर है.
पूर्व जनरल डीएस हुड्डा मानते हैं कि सेना के मॉर्डनाइजे़शन का ये प्रोग्राम बहुत अहम है. 
इमेज स्रोत, @rajnathsingh
जनरल हुड्डा कहते हैं, "आधुनिकीकरण लगातार चलने वाली प्रक्रिया है. हमेशा नई तकनीक आती रहती है और मौजूदा उपकरण पुराने पड़ जाते हैं. एफ़-इनसास या फ़्यूचर इंफ़ेट्री सोल्जर सिस्टम सैनिक को नई तकनीक और हथियारों से लैस करने का एक ज़रूरी कार्यक्रम है. इसमें सैनिक का पूरा वेपन सिस्टम, अपनी सुरक्षा, संचार उपकरण और निशाने लगाने की क्षमता, ये सभी एक ही इंटीग्रेटेड सिस्टम में दिए गए हैं.
इसके अलावा सेना के अन्य उपकरणों का भी नवीनीकरण किया जा रहा है. ये अपनी रफ़्तार से हो रहा है.
हालांकि जनरल हुड्डा ये मानते हैं कि भारतीय सेना के आधुनिकीकरण कार्यक्रम की अपनी कमियां और चुनौतियां रही हैं, लेकिन अब एफ़-इनसास सिस्टम लाना एक सही दिशा में उठाया गया ज़रूरी क़दम है.
जनरल हुड्डा कहते हैं, "मैं कहूंगा कि इसकी अपनी कमियां रही हैं, लेकिन समय के साथ अब हम अपनी सेना का आधुनिकीकरण कर रहे हैं. ऐसा विचार है कि भारतीय सेना के सभी सैनिकों को इस सिस्टम से लैस किया जाए."
इमेज स्रोत, @adgpi
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
भारतीय सेना के आधुनिकीकरण के सामने अपनी चुनौतियां हैं. एक सबसे बड़ी चुनौती बजट की भी है. भारत के पास दुनिया की दूसरी सबसे बड़ी सेना है. 
भारतीय सेना में कुल पदों की संख्या 12,29,559 है जिनमें से 97,177 पद खाली पड़े हैं. रक्षा मंत्रालय के मुताबिक़, बीते सात सालों में भारत में हर साल औसतन 60 हज़ार सैनिकों की भर्ती हुई है.
ये सवाल उठता रहा है कि भारतीय सेना में सैनिकों की संख्या अधिक है जिसकी वजह से सेना को नए हथियार और तकनीक देने के लिए पर्याप्त फ़ंड नहीं रह जाते हैं क्योंकि बजट का बड़ा हिस्सा सैनिकों के वेतन और पेंशन में चला जाता है.
विश्लेषक मानते हैं कि अब सेना सैनिकों की संख्या कम करने और हथियारों और उपकरणों पर अधिक ख़र्च करने पर ज़ोर दे रही है जो भविष्य की सैन्य ज़रूरतों को देखते हुए सही रणनीति है.
जनरल हुड्डा कहते हैं, "भारतीय सेना के बजट का बड़ा हिस्सा सैनिकों के वेतन और पेंशन पर ख़र्च होता है. लेकिन अब सेना में सैनिकों की संख्या कम करने पर काम हो रहा है. भारतीय सेना में दो लाख सैनिक कम करने की योजना है.
अग्निवीर योजना से भी भविष्य में फ़ंड की बचत होगी, ख़ासकर पेंशन का पैसा बचेगा. इससे सेना को आधुनिकीकरण के लिए अधिक फ़ंड मिलेगा."
इमेज स्रोत, @adgpi
अमेरिकी सैनिकों के साथ अभ्यास करते भारतीय सैनिक
सैन्य ताक़त को लेकर भारत की रणनीतिक स्थिति में भी बीते एक दशक में नाटकीय बदलाव आया है. भारतीय सेना की तैयारियां अभी तक पारंपरिक शत्रु और पड़ोसी पाकिस्तान पर ही केंद्रित रही थीं. लेकिन अब भारत तेज़ी से आगे बढ़ती और आधुनिक होती चीन की सेना को लेकर आशंकित है.
चीन के मुक़ाबले भारत की वायु सेना की क्षमता कमज़ोर है. बीते साल गलवान घाटी में चीन के साथ झड़प के बाद भारत ने सेना को मज़बूत करने की ज़रूरत को महसूस किया है और तेज़ी से आधुनिकीकरण पर ज़ोर दिया है.
जनरल हुड्डा मानते हैं कि एफ़-इनसास सिस्टम भारतीय सैनिकों को पाकिस्तान या चीन के सैनिकों के मुकाबले बढ़त दे सकता है.
जनरल हुड्डा कहते हैं, "निश्चित तौर पर इन सिस्टम से भारतीय सेना की क्षमता बढ़ेगी. जब भी सेना की क्षमता बढ़ाई जाती है तो सबसे पहले अपने दुश्मनों और पड़ोसी देशों से तुलना की जाती है. ये देखा जाता है कि उनके पास किस तरह के सिस्टम और उपकरण हैं. इससे ही सेना को लगातार अपग्रेड करने की ज़रूरत पैदा होती है. अभी के हालात में ये कहा जा सकता है कि एफ़-इनसास सिस्टम भातीय सैनिकों को चीन या पाकिस्तान के सैनिक पर बढ़त देगा."
भारतीय सेना में भर्ती होने का सपना देखते बिहार के युवाओं का दर्द
भारतीय सेना के रणनीतिकार हाल के सालों में आधुनिकीकरण पर ज़ोर देते रहे हैं और इस पर अधिक ख़र्च की वकालत करते रहे हैं.
जनरल हुड्डा कहते हैं, "भारतीय सेना को लगातार अपने आप को बदलते रहना होगा और नई तकनीक को अपनाते रहना होगा. अब डीआरडीओ ने इस नए सिस्टम को डिवेलप कर लिया है और इसका बड़े पैमाने पर उत्पादन शुरू होगा. कम से कम ये तो कहा जा सकता है कि अब एक एडवांस सिस्टम तैयार हो गया है जो सेना के लिए उपलब्ध है."
रक्षा मंत्री राजनाथ सिंह ने एफ़-इनसास समित कई नए उपकरण और सिस्टम सेना को सौंप दिए हैं. हालांकि अभी ये स्पष्ट नहीं है कि भारतीय सेना कब तक पूरी तरह इन सिस्टम से लैस हो जाएगी. इसकी कोई टाइमलाइन भी अभी जारी नहीं की गई है.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
आप हर महीने घर का बजट बनाते हैं और फिर उनमें से किसी मद में ख़र्चा अचानक बढ़ जाता है. 
तो आप क्या करते हैं? 
ज़ाहिर है किसी ना किसी हिस्से के बजट में कटौती करते हैं. बढ़ती महँगाई और जीने-रहने-खाने के बढ़ते ख़र्चे के बीच फ़िलहाल भारत का हर परिवार कुछ ऐसी ही कटौती की जुगत में लगा है. 
बीबीसी ने भारत के अलग-अलग शहरों में रहने वाली महिलाओं से जानने की कोशिश की कि वो कौन सी चीज़ें हैं जिसमें वो बढ़ती महँगाई की वजह से ख़र्च में कटौती करने के लिए मजबूर हैं. 
इमेज स्रोत, BBC/Imran Qureshi
सिल्विया डेनियन, बेंगलुरु में रहने वाली सिंगल मदर हैं
बचत में कटौती
समाप्त
सिल्विया डेनियन दो बच्चों की सिंगल मदर हैं. 20 हज़ार रुपये महीने में दोनों बच्चों को पढ़ाना-लिखना और पालन-पोषण कर बड़ा करना काफ़ी मुश्किल भरा है. 
बच्चों की पढ़ाई के लिए लोन भी लिया जो बढ़ती महंगाई में और महंगा हो गया है. 
शुक्र है कि बेटी की हाल में नौकरी लग गई, अब वो भी अच्छा कमा रही है. नहीं तो सिलविया के बुटीक की कमाई से घर चलाना अब मुश्किल हो रहा था. 
घर चलाने के किस ख़र्चे में कटौती करें - इस सवाल पर वो कहती हैं, ''बढ़ते बच्चों के खाने में तो कटौती कर नहीं सकती, पढ़ाई के लोन का इंस्टॉलमेंट तो देना ही है. इसलिए कटौती बचत में ही हो रही है.'' 
ये भी पढ़ें :-महंगाई पर वित्त मंत्री सीतारमण की दलीलें चिंता बढ़ाती हैं या कम करती हैं
इमेज स्रोत, BBC/Kulveer Singh
रेणु शर्मा, संगरूर, पंजाब
शादी के गहने में कटौती
पंजाब के संगरूर में रहने वाले शर्मा परिवार का अपना छोटा-सा बिज़नेस है. परिवार की सालाना आमदनी 3-4 लाख है. 
रेणु की एक बेटी है जो 16 साल की है. दो-चार साल में उसकी शादी होगी जिसकी फ़िक्ऱ में रेणु अभी से परेशान हैं. 
हर महीने कुछ पैसा जोड़कर साल में एक गहना बनाने का उन्होंने एक लक्ष्य ख़ुद के लिए रखा था ताकि एक साथ उन पर भारी बोझ ना पड़े. पर पहले कोरोना और अब बढ़ती मंहगाई की वजह से वो इसे टालती ही चली जा रही हैं. 
सोने की बढ़ी हुई क़ीमतों ने उनकी बेटी की शादी की चिंता को और बढ़ा दिया है. 
ना तो वो बेटी की शादी के लिए पैसे जुटा पा रही हैं और ना ही गहने बना पा रही हैं. परिवार ने त्योहारों पर ख़ुशियों के लिए ख़र्चे भी कम कर दिए हैं. 
ये भी पढ़ें:-आर्थिक मंदी क्या होती है, कब आती है और इसका क्या हल है?
इमेज स्रोत, BBC/Mohar Singh
किस्मत कंवर, प्रताप नगर, जयपुर
त्योहारों पर अपनी ख़्वाहिशोंपर अंकुश
किस्मत कंवर जयपुर के प्रताप नगर में रहती हैं. परिवार की मासिक आमदनी 30 हज़ार रुपये है जिसमें से किसी महीने 28 हज़ार रुपए तो किसी महीने आमदनी से अधिक खर्च हो ही जाते हैं. 
घर के राशन की बढ़ती क़ीमत, सिलेंडर और सब्ज़ियों के बढ़ते दाम ने इनके घर का बजट बिगाड़ दिया है. घर ख़र्च को आमदनी के अंदर रखने के लिए इन्होंने बच्चों के जन्मदिन और त्योहारों पर अपनी ख़्वाहिशों पर अंकुश लगाना शुरू कर दिया है. घर के लिए कोई नया सामान ख़रीदने के बारे में पाँच बार सोचती हैं. सब्ज़ी एक ही बार बनती है. 
ये भी पढ़ें:- बेरोज़गारी: क्या है नौकरियां नहीं मिल पाने की बड़ी वजह
इमेज स्रोत, BBC/Asif
महज़बीन, हरदोई, उत्तर प्रदेश
सरसों तेल की जगह उबले खाने ने ली
महज़बीन उत्तर प्रदेश में हरदोई की रहने वाली हैं. महीने में पति-पत्नी मिल कर 12 हज़ार रुपये कमा पाते हैं. पत्नी सिलाई-कढ़ाई करके कुछ कमा लेती है और पति दिहाड़ी मज़दूरी करते हैं. कई दिन दोनों खाली ही बैठे रहते हैं और कमाई का कोई ज़रिया नहीं होता. इस कमाई में खाए क्या और बचाए क्या. घर पर बड़े बुजुर्ग भी हैं और बच्चे भी. ना तो उनकी दवाई में कटौती कर सकते हैं और न खाने में. इसलिए बच्चों को ट्यूशन भेजना बंद कर दिया है. खाने का तेल महँगा हो गया, तो उबले खाने से काम चलाती हैं. 
इमेज स्रोत, BBC/DILIP SHARMA
मिनोति दास, असम के जोरहाट ज़िले में रहती हैं
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
उधार लेने की नौबत
मिनोति दास असम के जोरहाट ज़िले में रहती हैं. वो एक प्राइवेट स्कूल में चपरासी की नौकरी करती हैं और उनके पति एक प्राइवेट सिक्योरिटी गार्ड हैं. परिवार की मासिक आमदनी 14 हज़ार रुपये है जबकि घर का ख़र्च और बेटे की पढ़ाई में सारे पैसे लग जाते हैं. वह कहती हैं कि पिछले कुछ महीनों में जिस क़दर सारी चीज़ों की क़ीमतें बढ़ी हैं उसमें कई बार उधार लेने की नौबत आ गई है. 
घर ख़र्च कैसे चलता है? इस सवाल पर वो सिलेंडर और सरसों तेल के दाम मानो रट कर बैठी थीं. 
"हर महीने 1070 रुपये गैस सिलेंडर पर ख़र्च करना पड़ता है. सरसों के तेल की क़ीमत कुछ महीने पहले तक 115 रुपये प्रति लीटर थी जो अब 210 रुपये हो गई है. पहले 4000 रुपये में एक महीने का राशन आ जाता था, लेकिन अब 6000 रुपये ख़र्च हो जाते है. इसके अलावा बेटे की पढ़ाई का ख़र्च भी पहले के मुक़ाबले बढ़ गया है. ट्यूशन फ़ीस कुछ महीने पहले तक 600 रुपये थी लेकिन अब हज़ार रुपये हो गई है.
मिनोति पहले एक साथ घर का राशन ख़रीदती थीं, लेकिन अब जितनी ज़रूरत होती है उतना ही लाती हैं ताकि कोई भी सामान बर्बाद न हो. सबसे बड़ी चिंता स्वास्थ्य को लेकर रहती है. कहती हैं कि इतनी आमदनी में अगर कोई बीमार पड़ जाए तो इलाज के लिए पैसे कहां से आएंगे. 
ये भी पढ़ें:-मोदी सरकार की अग्निपथ योजना से किसका भला होगा? 
इमेज स्रोत, BBC/Shahbaz Anwar
नज़मुस्सबा उत्तर प्रदेश में बिजनौर की रहने वाली हैं
जीना कैसे छोड़ दें
नज़मुस्सबा उत्तर प्रदेश के बिजनौर में रहती हैं. परिवार की मासिक आमदनी 30 हज़ार रुपये है जिसमें वो पहले 5-7 हज़ार रुपये बचा लेती थीं. लेकिन अब बचत ना के बराबर है. 
दूध के दाम बढ़े तो तुरंत ही दो वक़्त की चाय पीना बंद कर दिया है. पूड़ी-कचौड़ी जैसे पकवान का स्वाद तो तेल की बढ़ती क़ीमतों की वजह से पहले ही भूल चुके हैं. 
कटौती के सवाल पर वो कहती हैं, ''केवल बचत में कटौती ही कर सकते हैं. बाक़ी जीना कैसे छोड़ दें.''
ये भी पढ़ें:-कैसे बढ़ेंगी नौकरियां और क्या कर सकते हैं नौकरी चाहने वाले
इमेज स्रोत, BBC/Alok Putul
दीपिका सिंह, रायपुर, छत्तीसगढ़
स्कूटी चलाना छोड़ दिया
दीपिका सिंह का परिवार छत्तीसगढ़ के रायपुर में रहने वाला एक मध्यमवर्गीय परिवार है. परिवार की मासिक आमदनी 40 हज़ार है जिसमें से हर महीने 30-35 हज़ार का ख़र्चा निकल ही आता है. परिवार में पाँच सदस्य हैं. 
मकान का किराया, राशन, बिजली बिल, बच्चों की पढ़ाई, गाड़ी का पेट्रोल, मेडिकल बिल और कुछ दूसरे छोटे-मोटे ख़र्चे तो होते ही हैं. 
परिवार ने कहीं आने-जाने के लिए अब अपनी गाड़ी के बजाए पब्लिक ट्रांसपोर्ट का इस्तेमाल शुरू कर दिया है. बहुत मजबूरी हो तो ही स्कूटी निकालती है. बिजली का बिल कम करने के लिए एसी और पंखे का इस्तेमाल सीमित कर दिया गया है. जिस मद में ख़र्च कम हो सकता है, वो हर कोशिश करती हैं कि बचत होती रहे. 
ये भी पढ़ें:-परीक्षा पास की लेकिन नहीं मिला नियुक्ति पत्र, अब नौकरी के लिए कर रहे पदयात्रा
इमेज स्रोत, BBC/Anand Dutta
मौमिता बनर्जी, रांची
घर पर मेहमाननवाज़ी में कमी
मौमिता बनर्जी  झारखंड के रांची में रहती हैं. परिवार की मासिक आमदनी 36 हज़ार रुपये है जिसमें हर महीने लगभग 32 हज़ार रुपये ख़र्च हो ही जाते हैं. पिछले दिनों गैस सिलेंडर, सरसों तेल, सब्ज़ी, पनीर के बढ़ते दाम ने उनके किचन का बजट बिगाड़ दिया है. 
मासिक बजट को कमाई के अंदर रखने के लिए अब आधा खाना इंडक्शन पर बना रही हैं. इससे बिजली बिल में बढ़त तो हुई है, लेकिन गैस के बढ़े दाम के मुकाबले ये फ़िलहाल कम है. हरी सब्ज़ी उनके खाने से गायब होती जा रही है. हफ़्ते में सात दिन की जगह दो-तीन दिन ही बाज़ार जा रही हैं. बाकि के दिन मूंगफली, राजमा, मटर से काम चल रहा है. बच्चों के साथ बाहर खाना और त्योहारों में कपड़े ख़रीदना अब कम कर दिया है. घर पर दोस्तों की दावत भी अब कम हो गई है. 
ये भी पढ़ें:-कभी 'मैनचेस्टर ऑफ़ ईस्ट' रहा कानपुर कैसे बन गया बंद मिलों का शहर 
इमेज स्रोत, BBC/sartaz
शीरीन, सांगली, महाराष्ट्र
'सस्ते चावल और दाल तलाशती हूं'
महाराष्ट्र में सांगली की रहने वाली शीरीन इन दिनों हर सामान का सस्ता वर्जन ढूंढती हैं. चावल में सस्ते चावल, दाल में सबसे सस्ती दाल, सब्ज़ी में सबसे सस्ती सब्ज़ी - वजह है बढ़ती मंहगाई.
800 रुपये में मिलने वाला गैस सिलेंडर जब क़रीब 1100 रुपये का हो गया तो शीरीन को गेहूं का ख़र्चा कम करना पड़ा. 300 रुपये में वो पूरे महीने का गेहूं खरीद लेती थीं. यही काम उन्होंने सरसों के तेल के साथ किया. पहले महीने में पांच लीटर ख़रीदती थीं, अब चार लीटर में काम चलाती हैं. कहती हैं, ''घर में ना तो लोगों का पेट छोटा कर सकते हैं और ना ही लोगों की संख्या.'' 
ऐसे में विकल्प बहुत कम हैं. 
इस रिपोर्ट के लिए आनंद दत्त ने रांची से, मोहर सिंह मीणा ने जयपुर से, मोहम्मद आसिफ़ ने हरदोई (उत्तर प्रदेश) से, दिलीप शर्मा ने असम, शहबाज़ अनवर ने बिजनौर (उत्तर प्रदेश) से, इमरान कुरैशी ने बेंगलुरु से, कुलवीर सिंह ने पंजाब से, आलोक पुतुल ने रायपुर (छत्तीसगढ़) से और सरफ़राज ने सांगली (महाराष्ट्र) से अपने इनपुट भेजे हैं.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
जापान में युवाओं में शराब पीने की आदत अपने बड़ों से कहीं कम है. लेकिन वहाँ की सरकार चाहती है कि ये हालात बदलें और युवा शराब का सेवन बढ़ाएं. 
युवाओं में शराब पीने के घटते चलन के कारण सरकार को टैक्स में नुकसान हो रहा है. जापान की परंपरागत शराब साके (चावल से बनने वाली वाइन) की बिक्री से मिलने वाले टैक्स में भी गिरावट आई है. 
अब जापान की राष्ट्रीय टैक्स एजेंसी ने गिरते टैक्स के ट्रेंड को रोकने के लिए एक राष्ट्रव्यापी प्रतिस्पर्द्धा का आयोजन किया है. 'साके वीवा' नाम के इस अभियान का उद्देश्य युवाओं में साके के सेवन को आकर्षक बनाना है ताकि इंडस्ट्री को इसका लाभ मिल सके. 
टैक्स एजेंसी एक कॉन्टेस्ट चला रही है जिसमें 20 से 39 साल के बीच के लोग हिस्सा ले सकते हैं. उन्हें इस आयु वर्ग के बीच जापानी साके, शोचू, व्हिस्की, बीयर और वाइन को मशहूर बनाने का बिज़नेस आयडिया देना है. 
प्रतिस्पर्द्धा चलाने वाली एजेंसी का कहना है कि कोविड के दौरान लोगों में शराब पीने की आदत कम हुई है. इसके अलावा जापान की बूढ़ी होती आबादी की वजह से भी शराब की बिक्री घटी है. 
समाप्त
एजेंसी चाहती है कि लोग शराब की लोकप्रियता बढ़ाने के लिए प्रोमोश्नल कैंपेन, ब्रैंडिंग और आर्टिफ़िशियल इंटेलिजेंस के ज़रिए नए आइडियाज़ भी पेश कर सकते हैं. 
जापानी मीडिया के मुताबिक़, सरकार के इस अभियान पर लोगों की प्रतिक्रिया मिली-जुली रही है. कुछ लोग इस बात की साफ़ आलोचना कर रहे हैं कि ये एक स्वास्थ्य के लिए हानिकारक आदत को प्रोमोट करना है. 
इमेज स्रोत, Getty Images
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
लेकिन बहुत से लोग तमाम आयडिया ऑनलाइन ही शेयर कर रहे हैं. एक मशहूर अभिनेत्री ने अपना वीडियो डाला है जिसमें वो एक वर्चुअल क्लब में मेज़बान की भूमिका में दिख रही है. 
इस प्रतियोगिता में हिस्सा लेने वाले लोगों को सितंबर के आख़िर तक अपने आयडियाज़ सरकारी एजेंसी को भेजने हैं. इसके बाद सामने आए बिज़नेस आयडिया को विशेषज्ञों की मदद से बेहतर बनाया जाएगा. नवंबर में इनको अंतिम स्वरूप दिया जाएगा. 
इस सारे अभियान के लिए एक वेबसाइट बनाई गई है. उस वेबसाइट के मुताबिक़ जापान में शराब की मार्केट सिकुड़ रही है और इसके लिए देश की घटती जन्मदर के अलावा बूढ़ी होती आबादी भी ज़िम्मेदार है. 
जापान में ताज़ा आंकड़ों से ये बात सामने आई है कि लोग 1995 की तुलना में 2020 में बहुत कम शराब पी रहे हैं.  साल 1995 में जापान में शराब पीने वाला व्यक्ति एक वर्ष में औसतन सौ लीटर शराब पीता था. 2020 में ये औसत 75 लीटर हो गया है. 
 इसका असर सरकार को शराब से होने वाली आमदनी पर साफ़ पड़ा है. 
जापान टाइम्स नाम के अख़बार के अनुसार 1980 में देश के कुछ राजस्व का 5% हिस्सा शराब से आता था. लेकिन 2020 में ये घटकर महज़ 1.7% रह गया है. वर्ल्ड बैंक के एक अनुमान के मुताबिक़ जापान की 29% फ़ीसदी आबादी 65 वर्ष से अधिक आयु की है. ये विश्व में सबसे अधिक अनुपात है. 
लेकिन जापान की दिक़्क़त सिर्फ़ सिकुड़ता राजस्व ही नहीं. ये इससे कहीं अधिक गंभीर समस्या है. 
चीन और जापान की दुश्मनी की कहानी को जानिए 
बुज़ुर्ग होती आबादी की चुनौती
इमेज स्रोत, Getty Images
सबसे बड़ी दिक़्क़त तेज़ी से बूढ़ी होती आबादी है. जापानी कंपनियों को नौकरियों के लिए युवा नहीं मिल रहे हैं. स्टाफ़ की कमी के कारण कई रेस्तरां और ग्रोसरी की दुकानें समय से पहले बंद हो रही हैं. इनके जल्दी बंद होने की वजह ये भी है कि बूढ़े लोग देर रात तक शॉपिंग आदि नहीं करते हैं. 
तो क्या बूढ़ी होती आबादी जापान की अर्थव्यवस्था के लिए भविष्य में एक बड़ी चुनौती बनने वाली है. 
बीबीसी ने ये समझने के लिए जापानी कंपनी क्रिमसन फ़िनिक्स के प्रबंध निदेशक यूचीरो नाकाजिका से बात की है. 
नाकाजिमा ने बीबीसी के रसेल पैडमोर को बताया, "कुछ सेक्टर और कुछ व्यवस्याओं में काम करने का तरीका बदलना होगा. उनका पुराना तरीका अब कम कारगर साबित हो रहा है. पहले पेट्रोल पंप, किराने की दुकानें और अन्य कई व्यवसाय 24 घंटे खुले रहते थे, लेकिन अब उन्हें काम करने के लिए लोग नहीं मिल रहे हैं."
जापान में अब बहुत सारे बिज़नेस बुज़ुर्ग ग्राहकों को टार्गेट कर रहे हैं. इन्हें जापान में सिल्वर इंडस्ट्री कहा जाने लगा है. इनमें नर्सिंग केयर होम्स और ओल्ड एज होम्स जैसे बिज़नेस हैं. 
जापान की अर्थव्यवस्था इस वक़्त युवा मैनपॉवर के अभाव से जूझ रही है.  
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
ताइवान की सरकार ने कम्युनिस्ट चीन के ख़िलाफ़, क्यूमोय द्वीप से हुए प्रोपेगेंडा-वॉर में इस एक रणनीति को अपनाया था. इसे किनमेन के नाम से भी जाना जाता है. कैसे होता था ताइवान-चीन के बीच मनोवैज्ञानिक युद्ध?
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, ADRIAN TORDIFFE
भारत आने वाला एक चीता जो इस समय दक्षिण अफ़्रीका की क्वारंटीन फ़ैसिलिटी में है
"बग़ैर चीतों के मेरा शिकार पर निकलना नामुमकिन था. हालांकि मैं बाघों का शिकार ज़्यादा करता था, लेकिन मेरे चीते एक साथ दर्जनों हिरण दबोच लेते थे. वैसे, बिगड़ैल चीतों को मारना मेरा भी शौक़ है", ये लिखा था मुग़ल शासक जहांगीर ने अपनी आत्मकथा 'तुज़ूक-ए-जहांगीरी' में. 
अपने पिता सम्राट अक़बर के चीतों के प्रति ख़ास लगाव के बारे में जहांगीर ने लिखा, "मेरे पिता चीतों की तादाद बढ़ाना चाहते थे और उनके पास 1,000 से ज़्यादा चीते थे. क्योंकि उनका जन्म रविवार के दिन हुआ था तो वे उस दिन न शिकार करते थे और न ही मांस खाते थे. मैंने भी रविवार और गुरुवार को जानवरों की बलि और शिकार पर पाबंदी लगाई थी और इन दिनों के अलावा मैं चीतों के साथ जंगलों में शिकार करता था". 
सन 1623 के दौरान की इस किताब से पता चलता है मुग़ल शासक अपने सूबेदारों को इनाम के तौर पर चीते भेंट करते थे. 
"एग्ज़ॉटिक एलियंस: द लायन एंड द चीता" नामक क़िताब के एक चैप्टर में प्राचीन भारत की विशेषज्ञ इतिहासकार प्रोफ़ेसर रोमिला थापर ने लिखा है, "चीते के भारतीय संस्कृति, परंपरा और राजघरानों से जुड़े रहने के इतिहास में दो राय नहीं है".
चीतों के बारे में आप ये बात इसलिए पढ़ रहे हैं क्योंकि भारत ने 1950 के दशक में चीते को विलुप्त घोषित कर दिया था और देश में एक भी चीता नहीं बचा था. 
समाप्त
लेकिन दुनिया में सबसे तेज़ दौड़ने वाला ये जानवर बहुत जल्द फिर से भारत के जंगलों में घूमेगा.
अफ़्रीका से एक लंबी यात्रा तय करके क़रीब 16 चीते भारत पहुंचने वाले हैं,जिन्हें मध्य प्रदेश के 1.15 लाख हेक्टेयर क्षेत्रफल वाले कूनो नेशनल पार्क में छोड़ दिया जाएगा. 
इस परियोजना से जुड़े वाइल्डलाइफ़ इंस्टीट्यूट ऑफ़ इंडिया के डीन यादवेंद्र देव झाला कहते हैं, "ये काफ़ी उत्साहित करने वाली बात है. लेकिन ये चुनौतीपूर्ण भी है. विलुप्त जानवरों को वापस लाने की कोशिश में ये भारत की एक बड़ी कामयाबी है."
भारत आने वाले चीतों को अभयारण्यों से ही लिया गया है जहां उनका प्रजनन उचित ढंग से कराया गया है. दक्षिण अफ्रीका में लगभग 50 ऐसे अभयारण्य हैं, जिनमें 500 वयस्क चीते हैं.
दक्षिण अफ्रीका में चीतों का संरक्षण करने वाले विंसेंट वेन डेर मर्वे ने इस परियोजना में एक अहम भूमिका निभाई है. 
विंसेंट बताते हैं कि इन चीतों को पकड़ने के लिए पशुचिकित्सकों ने हेलिकॉप्टर से डार्ट मारे हैं क्योंकि "कुछ चीते थोड़े ज़्यादा आक्रामक हैं."
इन चीतों में छह से ज़्यादा मादा चीते हैं जो अभी प्रजनन की उम्र में हैं. 
मर्वे कहते हैं, "ये वो चीते हैं जो अपनी माँओं को छोड़ चुके हैं और खुद को ज़िंदा रखने में सक्षम हैं."
दुनिया भर में इस समय चीतों की संख्या लगभग 7,000 है, जिसमें से आधे से ज़्यादा चीते दक्षिण अफ़्रीका, नामीबिया और बोत्सवाना में मौजूद हैं. 
इमेज स्रोत, VINCENT DER MEWE
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
वैसे ये पहला मौका है जब एक इतने बड़े मांसाहारी जानवर को एक महाद्वीप से निकालकर दूसरे महाद्वीप के जंगलों में लाया जा रहा है. 
बात भारत की हो तो ऐसा नहीं है कि पहले इस तरह की कोशिशें नहीं की गई थीं. 
संरक्षणवादी और वाइल्डलाइफ जीवविज्ञानी रवि चेलम के मुताबिक़,"1970 के दशक में जब ईरान में शाह का शासन था, भारत ने वहां से चीते लाकर बसाने की कोशिश की थी. लेकिन ईरान में सत्ता बदलते ही सब ख़त्म हो गया. इसके बाद नामीबिया से ऐसी ही एक पहल 2009 में शुरू हुई थी जिसके तहत कूनो नेशनल पार्क जैसी तीन जगहों में चीतों को बसाने पर राय बनी थी". 
एक बड़ी पहल 2010 में पर्यावरण मंत्री जयराम रमेश ने की थी जिसके एक दशक के बाद 2020 में सुप्रीम कोर्ट ने भारत सरकार को चीतों को लाने की इजाज़त दे दी. 
कोर्ट ने राष्ट्रीय बाघ संरक्षण प्राधिकरण को चीतों के सुरक्षित तरीक़े से बसाए जाने के लिए एक बेहतर स्थान ढूढ़ने के निर्देश दिया था. 
ज़ाहिर है, चीतों के आने की बात को लेकर ख़ासा उत्साह भी है और जिज्ञासा भी कि क्या शेर-चीतों के उनके अभयारण्यों से किसी दूसरे अभयारण्य में शिफ़्ट होने का इतिहास है. 
वो जानवर जिसकी दुनिया में सबसे ज़्यादा तस्करी होती है
बाघों पर लंबे समय से स्टडी करते रहे वाइल्ड लाइफ फ़िल्ममेकर अजय सूरी ने बताया, " बाघों को दूसरे अभयारण्यों से यहां लाकर बसाना संभव है लेकिन जब तक ये हो न जाए, इस बारे में ज़्यादा अनुमान नहीं लगा सकते. '' 
उनका कहना है,''पिछले दो दशकों में सरिस्का और पन्ना टाइगर रिज़र्व में बाघ विलुप्त हो गए थे, फिर रणथंबौर और कान्हा के टाइगर रिजर्व से उन्हें यहां लाया गया. आज चारों जगह उनकी तादाद बढ़ रही है. पिछली शताब्दी में अमेरिका के येलोस्टोन नैशनल पार्क से ग्रे वुल्फ़ (भेड़िए) विलुप्त हो गए थे. एक बड़े री-लोकेशन कार्यक्रम के तहत उन्हें कनाडा से लाकर बसाया गया और वे दोबारा बस गए". 
विशेषज्ञ कहते हैं कि जंगली चीतों को एक जगह से दूसरी जगह ले जाना काफ़ी चुनौतीपूर्ण होता है क्योंकि चीते इंसानों की नजदीकी और पिंजड़ों की वजह से तनाव में आ जाते हैं. 
भारत आने वाले चीतों को एक लंबा सफर तय करना पड़ेगा. वह पहले एक कार्गो विमान में जोहान्सबर्ग से दिल्ली आएंगे.
इसके बाद वे सड़क मार्ग और हेलीकॉप्टर के ज़रिये मध्य प्रदेश के कूनो नेशनल पार्क में पहुंचेंगे, जो उनका नया ठिकाना होगा. इन चीतों को जिस दिन विमान में चढ़ाया जाएगा, उस दिन उन्हें बेहोशी का इंजेक्शन दिया जाएगा. इस विमान में चीतों के साथ-साथ वन्यजीव विशेषज्ञ और जानवरों के एक डॉक्टर भी होंगे. 
पिंजड़ों में पहुंचने के बाद चीतों को एक एंटीडोट दिया जाएगा ताकि उन्हें जगाया जा सके. लेकिन इसके साथ ही उन्हें हल्की बेहोशी वाला इंजेक्शन भी दिया जाएगा ताकि सफर के दौरान वे शांत रहें. 
इमेज स्रोत, ADRIAN TORDIFFE
भारत आने वाले चीतों के सामने कई चुनौतियां होंगी. लेकिन तेंदुआ एक बड़ी चुनौती है. तेंदुए, जिन्हें अंग्रेजी में लेपर्ड और कुछ जगहों पर गुलदार भी कहा जाता है, विशेषकर कूनो नेशनल पार्क में चीतों के बच्चों को मारकर उनकी आबादी सीमित कर सकते हैं.
भारत आने वाले चीतों को शेरों, तेंदुओं, लकड़बग्घों और जंगली कुत्तों का सामना करना पड़ेगा. कूनो में उनका सामना स्लोथ भालू, धारीदार लकड़बग्घे और भेड़ियों से होगा. भारत में उनके शिकार मुख्य रूप से हिरन प्रजाति के जानवर जैसे सांभर और बारहसिंघा आदि होंगे.  
एक ज़माने में दुनिया के कई हिस्सों में पाए जाने वाले चीतों की बड़ी तादाद और उसके धीमे-धीमे कम होने के प्रमाण इतिहास में भी दर्ज हैं. 
मशहूर इतिहासकार थियरे बुकवेट अपने शोध "हनटिंग विद चीतास" में लिखते हैं, "चीते के शिकार के वाक़ये और उसकी मौजूदगी के प्रमाण मध्यकालीन यूरोप के कहीं पहले से मिलते हैं. प्राचीन मिस्र के अभिलेखों से पता चलता है कि अफ़्रीका के दक्षिणी हिस्से से मंगाए गए चीतों को पालतू जानवर की तरह रखा जाता था. उधर छठी सदी के चीन में तांग राजवंश का शासन था जहां चीते शाही आन-बान से जोड़ कर देखे जाते थे".
इमेज स्रोत, AFP
जानकारों के मुताबिक़ शेरों के परिवार में आने वाले सभी क़िस्मों में से चीता एक ऐसा जानवर है जिसका प्रजनन एक बड़ा मसला रहता है क्योंकि वे अपने पसंद के इलाक़ों में ही रहना चाहते हैं. 
जाने-माने ट्रैवलर मार्को पोलो ने मध्य-एशिया के दौरे के दौरान इस बात पर लिखा था ,"13वीं सदी में कुबलई खान नाम का शासक विशालकाय चीतों का फ़ौज के साथ इस्तेमाल करता था लेकिन वे चीते दूसरे मौसम या इलाक़ों में प्रजनन नहीं कर पाते थे तो तादाद कम ही रहती थी". 
भारत में चीतों की विलुप्ति की दो प्रमुख वजह बताई जाती है. पहली तो ये कि जानवरों के शिकार के लिये चीता को पालतू बनाया जाना बहुत आम था जिसका ज़िक्र हम कर चुके हैं. 
दूसरी वजह ये थी कि कैद में रहने पर चीते प्रजनन नहीं करते. 
ज़ाहिर है, ये चुनौती अफ़्रीका से लाए जाने वाले चीतों को लेकर भी रहेगी. 
प्रीटोरिया यूनिवर्सिटी में वन्यजीव चिकित्सा विशेषज्ञ एड्रियन टॉर्डिफे कहते हैं,"हम जानवरों को उनके परिचित माहौल से निकाल रहे हैं और उन्हें नए माहौल में ढलने में वक़्त लगता है. ये भी सही है कि इस तरह दूसरी जगह ले जाए जाने के बाद चीतों के दूसरे मांसाहारी जानवरों की अपेक्षा ज़िंदा बचने की संभावनाएं कम होती हैं."
लेकिन प्रोफेसर डॉरडिफ़ मालावी का उदाहरण देते हुए बताते हैं कि मलावी में भी चीते लाए गए थे और यहां 80 फीसदी वयस्क चीते एक साल बाद भी ज़िंदा हैं और उनकी आबादी अच्छी तरह फल-फूल रही है. 
इमेज स्रोत, ADRIAN TORDIFFE
कूनो नेशनल पार्क
एक और चुनौती है जो वैसे तो जगज़ाहिर है लेकिन उस पर बात काम होती है. वन्यजीवों के अवैध शिकार की. वर्ल्ड वाइल्ड फंड एवं लंदन की जियोलॉजिकल सोसाइटी की रिपोर्ट के अनुसार भारत अभी भी वन्यजीवों के शिकार का एक बड़ा गढ़ बना हुआ है.
हाथी दांत और गैंडे के शिकार के अलावा बाघ और तेंदुए की खाल, उनकी हड्डी और शरीर के अन्य अंग अभी भी तस्करों को लुभाते हैं. 
वाइल्डलाइफ़ फ़िल्ममेकर अजय सूरी ने चेताया, "इस योजना को अंजाम देना आसान नहीं क्योंकि सरिस्का टाइगर रिज़र्व में जब विलुप्त हुए बाघों को दोबारा लाया गया तो उनका पहला बैच अवैध शिकारियों के हाथ मारा गया. '' 
सूरी कहते हैं, '' एक और बड़ी समस्या रहेगी जानवरों-मनुष्यों के बीच टकराव की क्योंकि आमने-सामने पड़ने वाली स्थिति में अक्सर जान जानवरों की जाती है क्योंकि वे गलती से ही या भूख मिटाने के लिए रिहायशी इलाक़ों में अक्सर भटक जाते हैं. आज भी देश में सैंकड़ों हाथियों, तेंदुओं और गैंडों की मौत इसी के चलते होती है". 
भारत आने वाले चीतों को पुख़्ता सुरक्षा देने के अलावा संरक्षणवादी और वाइल्डलाइफ जीवविज्ञानी रवि चेलम को लगता है, "भारत में अब चीतों पर एकाएक ध्यान देना न सिर्फ़ बहुत खर्चीला साबित होगा बल्कि इससे शेरों और बाघों के बेहतर संरक्षण वाले प्रोजेक्ट्स से भी ध्यान बंट सकता है". 
ये भी पढ़ें - 
बीते 10 सालों में आख़िर क्यों मर गए भारत में 984 बाघ?
बाघ और बकरी की यारी कैसे हो जाती है?
एक बाघ जो 1300 किलोमीटर पैदल चला
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, SNEHA BISWAS / LINKEDIN
दो पड़ोसी देशों (भारत-पाकिस्तान) की महिलाएं अपने-अपने देश के झंडे के साथ
सोशल मीडिया पर एक भारतीय महिला की पोस्ट वायरल हो रही है जिसमें उन्होंने अपनी पाकिस्तानी क्लासमेट के बारे में लिखा है.
ये दोनों सहेलियां अमेरिका के हार्वर्ड बिज़नेस स्कूल में पढ़ती हैं. पोस्ट में दोनों अपने देशों का झंडा थामे दिखती हैं.
पोस्ट में भारतीय छात्रा  स्नेहा बिस्वास लिखती हैं कि एक पाकिस्तानी छात्रा के साथ उनकी दोस्ती ने पड़ोसी देश के बारे में उनके ज़हन की रुढ़ियों को तोड़ा है, जिस पर वो आज तक भरोसा करती रही थीं. 
भारत और पाकिस्तान के बीच रिश्तों में हमेशा से ही तनाव रहा है.
भारत में पाकिस्तानी कलाकारों की परफ़ॉर्मेंस और क्रिकेटरों के खेलने पर प्रतिबंध है. वहीं पाकिस्तान में बॉलीवुड फ़िल्मों पर. 
समाप्त
स्नेहा बिस्वास एक उद्यमी भी हैं. उन्होंने अपने लिंक्डइन प्रोफ़ाइल पर अपनी पाकिस्तानी सहपाठी के साथ अपनी दोस्ती के बारे में बातें साझा की हैं. हालांकि, उन्होंने अपनी सहेली का नाम नहीं लिखा है.
इमेज स्रोत, linkedin
स्नेहा बिस्वास अपनी दोस्त के साथ
अपने लिंक्डइन पोस्ट में स्नेहा ने लिखा है, "मैं एक छोटे शहर में पैदा हुई, वहीं परवरिश हुई. पाकिस्तान को लेकर मेरी जानकारी बहुत संक्षिप्त थी और वहां के लोगों के बारे में भी बहुत कम ही पता था. जो कुछ भी थोड़ा-बहुत पता था वो किताबों और मीडिया के माध्यम से ही पता था. जो अक्सर नफ़रती और दुश्मनी के नैरेटिव के साथ ही पेश की जाती है."
स्नेहा आगे लिखती हैं कि उनकी दोस्त इस्लामाबाद की रहने वाली हैं. 
वह बताती हैं, "वो मेरा हार्वर्ड का पहला दिन था और उसी दिन से उससे मेरी बेहद क़रीबी दोस्ती हो गई."
"हमने चाय और बिरयानी पर घंटों-घंटों बैठकर बात की. उसके घर का बैकग्राउंड भी वैसा ही था, जैसा मेरे घर का. वो भी एक परंपरागत पाकिस्तानी परिवार से ताल्लुक रखती हैं लेकिन परंपरागत परिवार होने के बावजूद उनका परिवार उनके सपनों के साथ खड़ा रहा है."
स्नेहा आगे लिखती हैं, "मैं इस लड़की से मिली. हमें एक-दूसरे को पसंद करने में पांच सेकंड से भी कम समय लगा और सेमेस्टर के अंत तक उस कैंपस में वो मेरी सबसे क़रीबी दोस्तों में से एक हो गई."
"चाय के ढेरों प्याले और बिरयानी की प्लेटों, फ़ाइनेंशियल मॉडल  और केस स्टडीज़ पर बात करते हुए हमने धीरे-धीरे एक-दूसरे को जाना. उसके निडर सपनों और बोल्ड च्वाइसेज़ ने मुझे प्रेरित किया."
स्नेहा आगे कहती हैं कि मौलिक तौर पर हर जगह के लोग लगभग एक जैसे ही हैं. सीमाएं, सरहदें और जगहें इंसानों की बनाई हुई हैं. और जो बहुत सी बातें दिमाग़ बुनता है, दिल अक्सर उन्हें समझने में नाकाम रहता है. 
इमेज स्रोत, Getty Images
हार्वर्ड यूनिवर्सिटी
स्नेहा ने अपने लिंक्डइन प्रोफ़ाइल पर जो तस्वीर शेयर की है वो हार्वर्ड में मशहूर फ़्लैग डे की है. जिसमें दो पड़ोसी देशों की दो सहेलियां अपने-अपने देश के झंडे लहराते हुए पोज़ दे रही हैं. 
स्नेहा की इस तस्वीर को अभी तक 400 से अधिक लोग शेयर कर चुके हैं और इस पर 1800 से अधिक कमेंट्स हैं.
लिंक्डइन पर लिखी गई इस पोस्ट पर 45 हज़ार से अधिक इंप्रेशन हैं.
लिंक्डइन पर शेयर की गई इस पोस्ट को लोग काफी पसंद कर रहे हैं. बहुत से लोगों ने इसी तरह के अपने अनुभव भी शेयर किए हैं. 
मानस रथ ने लिखा है, "यह एक बहुत ज़रूरी अहसास और अनुभव है. जब मैं लगभग 30 साल पहले केंब्रिज में अंडरग्रेजुएट था, तो उस समय भी भारतीय छात्र और पाकिस्तानी छात्र एक-दूसरे से मिला करते थे, एक-दूसरे के साथ बाहर जाया करते थे और साथ में पार्टी किया करते थे."
इमेज स्रोत, Linkein
मानस ने लिखा है कि भारत-पाकिस्तान के बीच के मुद्दों को समाप्त करने का एक सबसे अच्छा तरीका पर्यटन को बढ़ावा देना हो सकता है. दोनों देशों के लोग एक-दूसरे को जितना अधिक देखेंगे, जानेंगे औऱ बात करेंगे, उतना अधिक वे महसूस करेंगे कि एक-दूसरे से नफ़रत करने जैसा कुछ है ही नहीं.
ब्रेश्ना रानी ने लिंक्डइन पर स्नेहा के पोस्ट पर कमेंट करते हुए लिखा है कि यह एक बेहद ख़ूबसूरत पोस्ट है. 
धवल पटेल नाम की एक प्रोफ़ाइल से लिखा गया है कि उनके यू-ट्यूब चैनल के कई सब्सक्राइबर्स पाकिस्तान से हैं, जो उनके यू-ट्यूब चैनल पर आकर डाटा साइंस, मशीन-लर्निंग और कोडिंग सीखते हैं. इसी माध्यम से मैंने कुछ रीमोट-पाकिस्तानी दोस्त भी बनाए हैं और पाकिस्तान को लेकर मेसी सोच में काफी बदलाव आया है और मैं उन्हें लेकर सकारात्मक हूं. 
इमेज स्रोत, Linkedin
धवल लिखते हैं कि दोनों ओर के लोगों को साथ आना चाहिए और जिस भी माध्यम से हो सके, एक-दूसरे के साथ बातचीत करनी चाहिए. यह हमें मिलकर एक शांतिपूर्ण दुनिया बनाने में मदद करेगा.
दिलचस्प बात यह है कि एक ओर जहां स्नेहा ने अपनी पोस्ट से अपनी पाकिस्तानी दोस्त के साथ के अनुभव साझा किए हैं और दोनों देशों को लेकर एक अलग विचार रखा है, वहीं उनकी पोस्ट पर कमेंट करने वालों में भी भारत के साथ-साथ पाकिस्तान के लोग भी हैं.
धवल की ही पोस्ट पर पाकिस्तान के याफरा ख़ान ने कमेंट करके बताया है कि वो उनके यू-ट्यूब चैनल के सब्सक्राइबर हैं और उनके यू-ट्यूब चैनल के वीडियो देखर उन्हें उनके प्रोफ़ेशन-फ्रंट पर काफी मदद मिलती है.
इस पोस्ट पर एक अन्य यूज़र ने कमेंट किया है, "हमने ही एक-दूसरे के बीच में दीवार खड़ी की और इस दीवार को गिराना अब हमारी ही ज़िम्मेदारी है." 
एक अन्य यूज़र ने कमेंट करके उम्मीद जताई है कि ये दोनों महिलाएं ज़िंदगीभर इस दोस्ती को निभाएं. उन्होंने आगे लिखा है कि वह उम्मीद करते हैं कि इन दोनों लड़कियों की दोस्ती से सीमा के दोनों ओर रहने वाली लड़कियों के लिए भी बदलाव आए.
ये भी पढ़ें 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
तख्त जमशेद परिसर के मुख्य हॉल के अवशेष जिसे सिकंदर ने गिरा दिया था
प्राचीन यूनानियों की तरफ़ से शुरू की गई एक मुहिम, जिसका मक़सद प्राचीन फ़ारस या वर्तमान ईरान पर कीचड़ उछालना था, दो हज़ार साल में भी उनकी आश्चर्यचकित करने वाली सफलताओं की दास्तान को पूरी तरह से मिटा नहीं सकी.
प्राचीन फ़ारस और यूनान के सामाजिक और सांस्कृतिक इतिहास के विशेषज्ञ लॉयड जोंस एक ऐसे परिवार की कहानी सुनाते हैं, जिसने दुनिया की सबसे बड़ी सल्तनत को जन्म दिया. 
1934 के आसपास ब्रितानी कवि और उपन्यासकार रॉबर्ट ग्रीव्ज़ ने एक कविता लिखी जिसका शीर्षक था 'फ़ारस का दृष्टिकोण'. यह मैराथन के युद्ध के बारे में थी जो एथेंस और प्राचीन फ़ारस के बीच सन 449 ईसा पूर्व में लड़ा गया था. 
इस युद्ध को एथेंस की शानदार विजय घोषित किया गया और जल्द ही मैराथन को यूनानी दुनिया में एक दंतकथा की पहचान मिल गयी.
यूनानी भूमि से फ़ारसी लड़ाकों को निकाले जाने से अत्याचार के विरुद्ध मुक्ति के लिए साहसिक युद्ध की एक कथा ने जन्म लिया. बात यहीं पर ख़त्म नहीं होती क्योंकि इसे इतिहास के अनुसार यूरोप का जन्म भी मैराथन में ही हुआ.
समाप्त
रॉबर्ट ग्रीव्ज़ ने अपनी कविता में इस इतिहास पर सवाल उठाया है और उन्होंने यह कविता फ़ारसवासियों के दृष्टिकोण से लिखी है.
उनके अनुसार फ़ारसियों के लिए मैराथन एक छोटी सी झड़प से अधिक की हैसियत नहीं रखती थी क्योंकि यह यूनान पर विजय प्राप्त करने की कोशिश ही नहीं थी जैसा कि इस कहानी को बना दिया गया और यूरोप में स्कूल के बच्चों को सदियों से पढ़ाया जाता रहा.
हज क्या है? इससे जुड़ी बड़ी बातें जानिए
इमेज स्रोत, Getty Images
जब एथेंस में मैराथन की लड़ाई में जीत की घोषणा की गई
सायरस या ज़ुलक़रनैन के उत्कर्ष और उससे दो सदियों के बाद डेरेयिस या दारा प्रथम की मौत के बीच फ़ारस की सल्तनत दुनिया की सबसे बड़ी शक्ति थी.
यह एक ऐसी सल्तनत थी जिसकी बुनियाद आधुनिक इन्फ्रास्ट्रक्चर, विकसित सभ्यताओं और धर्मों की उदारता और ज़रूरत पड़ने पर ताक़त के इस्तेमाल से रखी गयी थी.
दो सौ साल तक उनकी ताक़त को देखते हुए रॉबर्ट ग्रीव्ज़ का मानना था कि फ़ारस के लिए यूनानियों से झड़पें इतनी महत्वपूर्ण नहीं थीं जितना कि यूनानियों ने उन्हें बना दिया. 
लेकिन वे धारा के विपरीत तैरने की कोशिश कर रहे थे.
दो सौ साल पूर्व कुछ लोगों ने सवाल उठाया कि पश्चिम ने किस तरह बाकी की दुनिया पर आधिपत्य स्थापित किया. 
इसके साथ ही एक दृष्टिकोण दिया गया कि यूरोपीय वर्चस्व का कारण ईसाईयत या धर्म नहीं है,  जैसा कि पहले समझा जाता था,  बल्कि इसका कारण वह सांस्कृतिक परंपरा है जिसका आरंभ प्राचीन यूनान से हुआ. 
उनका मानना था कि यूनान ने स्वतंत्रता और बौद्धिकता की खोज की और फिर रोम ने उन्हें पूरे यूरोप में विजयों के ज़रिये फैला दिया.
इमेज स्रोत, Getty Images
यूनानियों के लिए फारसी साम्राज्य बर्बरता का प्रतीक था
इस तर्क के अनुसार यूनान और रोम के अलावा बाक़ी सभी इलाक़ों में वहशी बसते थे और उनमें से सबसे ख़राब और ख़तरनाक फ़ारस के रहने वाले थे जो पूरी दुनिया पर क़ब्ज़ा करना चाहते थे.
यूनान और फ़ारस के युद्ध के समय से ही फ़ारसियों के ख़िलाफ़ ऐसी मुहिम चलाई गई, जिसका मक़सद उन को आज़ाद दुनिया का ज़ालिम दुश्मन दिखाना था.
यह मामला इसलिए भी पेचीदा हुआ क्योंकि उस फ़ारस में इतिहास लिखने का तरीक़ा यूनान से अलग था. वे कविता और गीत के ज़रिए अपना अतीत पीढ़ी दर पीढ़ी आगे बढ़ाते थे. 
तो फिर सवाल यह है कि फ़ारस का वास्तविक इतिहास क्या है? इसका जवाब प्राचीन फ़ारसी भाषा में उपलब्ध तथ्यों से मिलता है, जो उस सल्तनत के बारे में जानकारी उपलब्ध कराते हैं, उसकी अर्थव्यवस्था नागरिक समाज से लेकर कला के बारे में भी बताते हैं. 
इस ख़ज़ाने की वजह से ईरान के पास अब एक ऐसा मंच मौजूद है जहां से वह अपने अतीत की कहानी सुना सकता है.
यह कहानी छठी सदी ईसा पूर्व से शुरू होती है, जब प्राचीन विश्व के एक उल्लेखनीय शासक का उदय हुआ जिसे हम सायरस द्वितीय के नाम से जानते हैं. 
उस वक़्त फ़ारस एक छोटी सी बादशाहत थी जो आज के ईरान के दक्षिण पूर्व में स्थित थी और कई क़बीलों में से एक पर आधारित थी.
लेकिन अपनी मौत से पहले ही सायरस इस छोटी सी बादशाहत को दुनिया का सुपर पॉवर बना चुके थे.
इमेज स्रोत, Getty Images
500 से 550 वर्ष ईसा पूर्व के बीच सोने की ईंट पर लिखी गयी इबारत
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
550 वर्ष ईसा पूर्व में साइरस ने दक्षिणी ईरान के क़बायली समूहों की मदद से मीडीज़ की राजधानी पर क़ब्ज़ा कर लिया जो उस समय क्षेत्र की बड़ी सल्तनत थी. उनकी अगली बड़ी सफलता लघु एशिया या अनातोलिया में लीडिया की शक्तिशाली और मालदार सल्तनत के ख़िलाफ़ थी जिसकी राजधानी पर क़ब्ज़े ने उनकी भविष्य की जीत की राह आसान कर दी. 
540 वर्ष ईसा पूर्व में सायरस बाबुल के महान शहर में प्रवेश कर चुके थे. उस शहर की जीत की अधिकतर जानकारी हमें सायरस के समय के सलैंडर्ज़ से ही मिलती हैं. 
उस जीत के बाद सायरस वास्तव में एक महान साम्राज्य के स्वामी बन चुके थे. ईरान में पासारगाद के स्थान पर साइरस ने एक मक़बरा और महल बनवाया जिसके साथ ही बड़ा सा बाग़ था.
शाही फ़रमान के अनुसार परास्त हुए सभी समूहों के लिए यह अनिवार्य था कि वे सायरस के बनाए गए क़ानूनों का पालन करें. खुद वायरस के बारे में यह बात मशहूर की गई के उसे ख़ुदा का समर्थन प्राप्त है जिसने सायरस को दुनिया में संतुलन बनाए रखने का उपहार दिया है. 
हेरोडोटस के अनुसार साइरस मध्य एशिया में मासागेटाई क़बीले से लड़ते हुए मारे गए. यह एक बड़ा धक्का था लेकिन सल्तनत के विस्तार को रोकना अब मुश्किल था.
मिस्र पर जीत 
उनके बाद केमबयासिस द्वितीय ने जल्द ही मिस्र को भी जीत लिया. 
यूनानी स्रोत केमबयासिस द्वितीय को एक पागल तानाशाह बताते हैं जो अपनी प्रजा पर अत्याचार करता और परास्त समूहों की धार्मिक परंपराओं का अपमान करता था. लेकिन मिस्र से मिलने वाले पुरातात्विक साक्ष्य एक अलग तस्वीर पेश करते हैं. 
उनसे पता चलता है कि बादशाह ने धार्मिक उदारता की नीति अपनाई थी. मेम्पफिस से मिलने वाली इमारतों से भी इस बात की पुष्टि होती है. धार्मिक और सांस्कृतिक दृष्टिकोण की ओर सहनशीलता का रवैया फ़ारस की विशेषता रही है.
लेकिन ज़रूरत पड़ने पर प्राचीन फ़ारस की सल्तनत शक्ति का क्रूर प्रयोग भी कर सकती थी. इसका साक्ष्य डेरेयिस के रूप में मिला, जिसको सायरस द्वितीय के बाद सबसे सफल बादशाह के तौर पर देखा गया और उसने फ़ारस की उस सल्तनत के उत्कर्ष के दौरान शासन किया.
इमेज स्रोत, Getty Images
डेरेयिस ने 522 वर्ष ईसा पूर्व साइरस के बेटे बार्डिया से एक रक्तरंजित अन्दाज़ में सत्ता छीन ली थी और उस समय अत्यंत निर्दयी रवैया अपनाया जब उनकी सल्तनत में बग़ावतों का सिलसिला शुरू हुआ.
लगभग एक साल से कुछ अधिक अवधि में वह बाग़ी नेताओं को मात देने, हिरासत में लेने या क़त्ल करने में सफल हो चुके थे. अपनी सत्ता के बाक़ी 36 सालों के दौरान उन्हें कभी भी किसी और बग़ावत का सामना नहीं करना पड़ा.
प्राचीन फ़ारसी की किताबों में डेरेयिस की असीमित शक्ति और उसकी पूरे बल से रक्षा करने के बारे में पुष्टि उपलब्ध है.
एक ऐसे ही उल्लेख के अनुसार ज़रथ्रुस्टों के एक ख़ुदा अहोरा मज़दा ने डेरेयिस को "उस विशाल सल्तनत की बादशाहत प्रदान की थी, जिसमें अनेक समुदाय आबाद थे जिनमें फ़ारस, मीदिया और विभिन्न भाषाएं बोलने वाले समुदाय शामिल हैं. उन्हें पहाड़ों और निर्जन स्थलों, समुद्र की इस ओर और उसकी दूसरी ओर मरुस्थल के इस तरफ़ और उसकी दूसरी ओर भी सत्ता प्रदान की."
हालांकि डेरेयिस का दबदबा सिर्फ़ उसकी सैन्य शक्ति की वजह से नहीं थी. उन्होंने इस बात को भी सुनिश्चित किया कि पूरी सल्तनत में इंजीनियरिंग और निर्माण के योजनाएं पूरी की जाएं.
इमेज स्रोत, Getty Images
मिस्र में उन्होंने नील नदी और लाल सागर के बीच एक नहर भी बनाई.  ईरान के मध्य में उन्होंने पेरसेपोलिस में एक लंबा-चौड़ा निर्माण कार्यक्रम शुरू किया.
शोश (पश्चिमी ईरान) के शहर एलामाइट को नई जब प्रशासनिक राजधानी का दर्जा मिला तो उसे एक नया जीवन मिला.
तीस लाख वर्ग किलोमीटर में फैली सल्तनत चलाना दारा जैसे योग्य शासक के लिए भी बड़ी चुनौती थी.
इसके हल के लिए उन्होंने सल्तनत को प्रशासनिक राज्यों में विभाजित किया और फ़ारस के भद्रजनों के एक छोटे से समूह को सबसे ऊंचे पद दिए. राज्यों की व्यवस्था उन प्रमुख कारणों में से एक है कि वह इस महान सल्तनत को लंबी अवधि तक नियंत्रित कर सके. 
फ़ारस की सल्तनत का इंफ्रास्ट्रक्चर भी इसके लिए काफी लाभदायक साबित हुआ. राज्यों को केंद्र के साथ सड़कों के ज़रिए जोड़ा गया. 
दारा की सल्तनत का विस्तार उस युग की कलाकृतियों से भी उजागर होता है, जिनमें सल्तनत के विभिन्न भागों का सम्मिश्रण मिलता है. साथ ही उनके विशेष पहलू फ़ारस से एकताबद्ध होने का भी संदेश देते हैं. 
हेमू विक्रमादित्य वो राजा जिसने मुग़ल सेना को हराकर दिल्ली पर किया क़ब्ज़ा 
इमेज स्रोत, Getty Images
एक योद्धा और प्रशासनिक दृष्टि से उनके शासन को पश्चिम में कठोर रवैया के लिए याद रखा जाता है जिन्होंने मैराथन के युद्ध के दौरान यूनान पर विफल आक्रमण किया. 
यूनान को अपनी सल्तनत में शामिल करना दारा का सपना ज़रूर था मगर यूनान और फ़ारस के बीच तनाव पर यूनानी इतिहासकार हेरोडोटस की लेखनी से यूनान के प्रतिरोध और फ़ारस की प्रतिक्रिया अतिशयोक्तिपूर्ण लगती है.
दारा की मौत 486 वर्ष ईसा पूर्व में हुई और उसके बाद सल्तनत को विस्तार देने का काम उनके बेटे ख़शयार शाह को मिला. अपने पिता की तरह उनके लिए भी यूनानियों से निपटना मुश्किल काम था.
उन्होंने 480 वर्ष ईसा पूर्व में एथेंस पर क़ब्ज़ा किया मगर उन्हें ज़मीन (प्लाती और मैकाली) और समुद्र (सालामेस) दोनों पर यूनानियों से बड़ी हार का सामना करना पड़ा.
उन्हें इस सच्चाई का सामना था कि यूनान कभी उनकी सल्तनत में शामिल नहीं हो सकेगा और इस तरह उन्होंने इस सपने को अधूरा छोड़ दिया और घर वापस आ गए. 
लगभग डेढ़ सदी में आंतरिक विद्रोह हुए, मिस्र की विफलता और दोबारा हमला किया गया और सैदा (वर्तमान दौर के लेबनान) में बग़ावत को कुचला गया.
इन सभी संकटों के बावजूद 330 वर्ष ईसा पूर्व तक फ़ारस के प्रभाव और प्रभुत्व को चुनौती नहीं दी जा सकी. फिर यूनान में ऐसा व्यक्तित्व उभर कर सामने आया जिसने कुछ ही वर्षों में पूरी सल्तनत ए फ़ारस का तख़्ता उलट दिया और वह व्यक्तित्व था सिकंदर महान का. उन्हें रोकने की जिम्मेदारी दारा तृतीय की थी. उसमें विफलता ने सदा के लिए उनकी प्रसिद्धि को दाग़दार कर दिया है.
लेकिन दारा तृतीय एक बहादुर फौजी और योग्य शासक थे, जो सिकंदर महान के मिशन के सामने बड़ी रुकावट बन कर उभरे. लेकिन वह 333 वर्ष ईसा पूर्व और 331 वर्ष ईसा पूर्व में गोमगल की जंग में हार रोक ना सके.
दूसरी हार के बाद दारा तृतीय पश्चिमी ईरान में हगमताना फ़रार हो गए टुकड़ियों को जमा कर सके. यहां से बाख़तर गए जहां उन्हें उनके रिश्ते के भाई अर्दशीर पंचम ने क़त्ल कर किया.
330 वर्ष ईसा पूर्व में दारा तृतीय की मौत के बाद सल्तनत ए फ़ारस का ख़ात्मा हुआ और दुनिया के इतिहास में नए अध्याय का आरंभ हुआ, जिसमें सिकंदर महान ने ऐसी सल्तनत स्थापित की जिसके आगे फ़ारस भी छोटा लगे.
कहानी आम की: अबुल फज़ल की 'आईने-अकबरी' से लेकर वात्स्यायन के कामसूत्र तक
इमेज स्रोत, Getty Images
विद्रोहों, सीमा विवादों, उत्तराधिकारी की लड़ाइयां और बादशाहों के क़त्ल के बावजूद सल्तनत ए फ़ारस ने दो दशकों से अधिक अवधि तक विशाल क्षेत्र पर राज किया जिसकी आबादी काफ़ी थी. 
सवाल यह नहीं कि सल्तनत ए फ़ारस का ख़ात्मा क्यों हुआ बल्कि यह है कि यह इतनी लंबी अवधि तक कैसे टिकी रही?
इसका बुनियादी जवाब यही है कि शाही परिवार ने बादशाहत पर अपना नियंत्रण बरक़रार रखा था. बख़ामनशी परिवार ने इस सल्तनत को पारिवारिक कारोबार की तरह चलाया.
आंतरिक विद्रोह किए गए मगर इससे कोई राज्य टूट नहीं सका. बल्कि सवाल यही था कि परिवार का मुखिया कौन बनेगा और तख़्त पर कौन बैठेगा. 
आज सल्तनत ए फ़ारस पर शोध में बहुत ही महत्वपूर्ण बातें सामने आ रही हैं. 1930 से फारसी स्रोतों से आलेख सामने आते रहे हैं. पुरातात्विक स्रोतों के विशेषज्ञों ने लगातार ऐसी चीजें प्राप्त कीं जिनसे वे सल्तनत का वर्णन बदलने पर मजबूर हुए. 
जैसा के रॉबर्ट ग्रीव्ज़ कहते हैं कि अब ईरान के इतिहास को फ़ारस की पृष्ठभूमि में समझना संभव है.
ये भी पढ़ें:
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Alamy
अक्कम्मा चेरियन ने शिक्षिका की नौकरी छोड़कर भारत के स्वतंत्रता संग्राम में हिस्सा लिया था
दक्षिणी भारतीय राज्य केरल की स्वतंत्रता संग्राम सेनानी अक्कम्मा चेरियन को 1938 के एक प्रदर्शन के नेतृत्व के दौरान उनकी बहादुरी के लिए याद किया जाता है.
इतिहासकार इस रैली को त्रावणकोर (अब केरल) प्रांत में आज़ादी के संघर्ष के अहम पड़ाव मानते हैं.
चेरियन उन क्रांतिकारियों में शामिल हैं जिनका नाम समय के साथ गुम होता गया और अब उन्हें अपने राज्य के बाहर कम ही लोग जानते हैं.
दिल्ली में रहने वाले समाज विज्ञानी कनडाथिल सेबेस्टियन ने बीते साल लिखा था, "आज़ादी से पहले के दौर में त्रावणकोर में वो लोगों के आंदोलन का प्रमुख चेहरा थीं. पंद्रह सालों से अधिक समय तक वो त्रावणकोर की राजनीति की सबसे सशक्त महिला बनी रहीं."
1938 में महात्मा गांधी से प्रभावित होकर चेरियन ने अपनी नौकरी छोड़ दी थी और वो त्रावणकोर महिला कांग्रेस (महात्मा गांधी की भारतीय राष्ट्रीय कांग्रेस की प्रांतीय इकाई ) में शामिल होकर आज़ादी के संघर्ष का हिस्सा बन गईं थीं. 
समाप्त
अपनी जीवनी जीविथमः ओरू समारण (ज़िंदगीः एक संघर्ष) के परिचय में चेरियन ने लिखा है, "शेक्सपियर ने लिखा है कि जीवन एक रंगमंच है और सभी पुरुष और महिलाएं सिर्फ़ कलाकार हैं लेकिन मेरे लिए जीवन एक प्रतिरोध है."
वो लिखती हैं, "ये प्रतिरोध रूढ़िवादिता, अर्थहीन कर्मकांड, सामाजिक अन्याय, बेईमानी, लैंगिक असामानता और हर उस चीज़ के ख़िलाफ़ है जो अन्यायपूर्ण है."
"जब मैं ऐसा कुछ भी देखती हूं, मैं अंधी हो जाती हूं, मैं भूल जाती हूं कि मैं किसके ख़िलाफ़ लड़ रही हूं."
चेरियन तब सिर्फ़ 29 साल की थीं और उन्हें त्रावणकोर महिला कांग्रेस का हिस्सा बने कुछ ही महीने हुए थे, जब ब्रितानी सरकार ने इस संगठन को अवैध घोषित कर दिया था.
इमेज स्रोत, CHICAGO RADIO/MOTWANE
चेरियन महात्मा गांधी और जवाहर लाल नेहरू से प्रभावित होकर राजनीति में आईं थीं
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
पार्टी के कई नेताओं के जेल जाने के बाद इसके 11वें अध्यक्ष कुट्टानाड रामाकृष्णा पिल्लई ने अपनी गिरफ़्तारी से पहले चेरियन के हाथों में पार्टी की कमान सौंप दी थी.
अपनी आत्मकथा में चेरियन ने लिखा है, "मैं इस काम की गंभीरता और इसके परिणामों को समझती थी और बावजूद इसके मैं इस काम को करने के लिए आगे आई."
उनके नेतृत्व में एक बड़ी रैली के आयोजन के लिए लोगों को एकजुट किया गया.
23 अक्तूबर 1938 को दसियों हज़ार लोग त्रवणकोर के शाही महल के बाहर इकट्ठा हुए. चेरियन और अन्य नेता उनका नेतृत्व कर रहे थे. ये रैली त्रावणकोर के राजा के जन्मदिन समारोह को खलल डालने और पार्टी पर प्रतिबंध को हटाने की मांग करने के लिए आयोजित की गई थी.
केरल के चर्चित लेखक ईएम कोवूर ने चेरियन का ब्योरा देते हुए लिखा है, "वो एक खुली जीप में खड़ी थीं, खादी पहनी हुई थी और गांधी टोपी ओढ़ी थी. वो देवी दुर्गा की तरह अपने पैरों से बुराई और अन्याय को कुचलती नज़र आ रहीं थीं. हवा में उनके काल बाल ऐसे लहर रहे थे जैसे तानाशाही के ख़िलाफ़ कोई झंडा बुलंद हो रहा हो."
शाही महल के बाहर तैनात पुलिस के चीफ़ ने जब प्रदर्शनकारियों पर गोली चलाने का आदेश दिया तो चेरियन ने ललकारते हुए कहा, "मैं इन सबकी नेता हूं, पहली गोली मुझ पर चलाओ."
कहा जाता है कि चेरियन की इस ललकार के बाद पुलिस चीफ़ ने अपना आदेश वापस ले लिया. ये प्रदर्शन तब तक चला जब तक सरकार गिरफ़्तार किए गए नेताओं को रिहा करने पर राज़ी नहीं हो गई.
त्रावणकोर की झांसी की रानी
भारतीय स्वतंत्रता संग्राम के नेता महात्मा गांधी को इस घटना के बारे में बाद में पता चला और उन्होंने चेरियन को 'त्रावणकोर की झांसी की रानी' कहकर संबोधित किया.
झांसी की रानी ने 1857 के भारतीय स्वतंत्रता संग्राम में हिस्सा लिया था और वो स्वतंत्रता संग्राम की नायिका बनकर उभरी थीं.
उसी साल कांग्रेस के निर्देश पर चेरियन ने देसासेविका संघ की स्थापना की थी. ये महिलाओं का एक स्वयंसेवी संगठन था. चेरियन ने समूचे प्रांत की यात्रा की और महिलाओं को स्वतंत्रता आंदोलन से जुड़ने के लिए प्रेरित किया.
इस समय तक चेरियन की बहन रोसम्मा पुन्नोसा और भाई केसी वार्के भी स्वतंत्रता संग्राम में शामिल हो गए थे.
1939 में प्रांतीय कांग्रेस के पहले अधिवेशन में शामिल होने के लिए चेरियन और उनकी बहन समेत कई नेताओं को गिरफ़्तार कर लिया गया था.
अगले सालों में सरकारी आदेशों के उल्लंघन और प्रदर्शनों में शामिल होने के लिए चेरियन को कई बार गिरफ़्तार किया गया. 
1942 में वो प्रांतीय कांग्रेस की कार्यवाहक अध्यक्ष बन गईं थीं. अगस्त 1942 में जब कांग्रेस ने मुंबई में भारत छोड़ो आंदोलन का आह्वान किया तो चेरियन ने उसे अनुमोदित किया. अध्यक्ष के तौर पर ये उनके पहले कामों में से एक था.
इमेज स्रोत, Getty Images
1942 में कांग्रेस ने भारत छोड़ो आंदोलन शुरू किया था
भारत छोड़ो आंदोलन के तहत अंग्रेज़ी शासन से पूर्ण मुक्ति की मांग की गई थी और इससे देश भर में ब्रितानी सरकार के ख़िलाफ़ व्यापक अहिंसक आंदोलन शुरू हुआ था.
आज़ादी के बाद चेरियन ने सक्रिय राजनीति की राह अपनाई. त्रावणकोर राज्य में जब 1947 में पहले चुनाव हुए तो वो विधानसभा के लिए चुनी गईं. 
लेकिन 1950 के दशक में जब उन्हें लोकसभा के लिए टिकट नहीं दिया गया तो उन्होंने कांग्रेस छोड़ दी. 
उस समय प्रांतीय कांग्रेस के तत्कालीन अध्यक्ष ने कहा था कि महिलाएं घर की रानी होती हैं और राजनीति उनका क्षेत्र नहीं है.
अपनी आत्मकथा में चेरियन ने लिखा है कि आज़ादी के संघर्ष में हिस्सा लेने वाली उन जैसी महिलाओं को बाद में राजनीति में दरकिनार कर दिया गया . उन्हें कोई अहम पद नहीं दिए गए.
चेरियन ने स्वतंत्रता संग्राम सेनानी और कांग्रेस के सदस्य वीवी वार्के मण्णमप्लक्ल से शादी की. 
लेखक पॉल जकारिया ने 2007 में लिखा था, "मैं उनके घर में उनसे मिलने गया. वो एक छोटे से घर में रहते थे जिसमें फर्नीचर से ज़्यादा किताबें थीं. मुझे उनके विनीत भाव और बुद्धिमत्ता याद है. ये स्पष्ट था कि उन्होंने राजनीति क्यों छोड़ दी थी. "
इतिहासकार जे देविका ने चेरियन को प्रांत की पहली महिलावादी पीढ़ी का प्रतिनिधि बताया है.
स्वतंत्रता संग्राम सेनानी चेरियन का साल 1982 में प्रांत की राजधानी तिरुवनंतपुरम में निधन हुआ. शहर में उनके नाम पर निर्मित एक पार्क में उनकी मूर्ति भी है.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, COURTESY NARAYANI BASU
वीपी मेनन अपनी मेज पर बैठकर काम करते हुए
साल 1947 में भारत ब्रितानी हुकूमत से आज़ाद होने वाला था. 54 वर्षीय भारतीय सिविल सर्वेंट वीपी मेनन पूरी तरह थक चुके थे.
वे पिछले तीस सालों से ब्रितानी ब्यूरोक्रेसी में काम कर रहे थे.
उनकी जीवनी लिखने वालीं नारायणी बासु लिखती हैं कि वह काफ़ी थके हुए, बीमार और काम के बोझ तले दबे हुए थे.
उन्होंने अलग-अलग वायसरायों के लिए एक अहम अधिकारी के रूप में राजनीतिक और संवैधानिक सुधारों पर काम किया था. इसके साथ ही उन्होंने सत्ता हस्तांतरण की योजना को भी ड्राफ़्ट किया था.
मेनन 15 अगस्त को भारत के आज़ाद होने के साथ ख़त्म होने वाले सत्ता हस्तांतरण समारोह के बाद रिटायरमेंट लेने की सोच रहे थे. वीपी मेनन रूढ़िवादी विचारों के व्यक्ति थे. वह कांग्रेस पार्टी के नेता और स्वतंत्रता संग्राम के नायक सरदार वल्लभभाई पटेल के सहयोगी भी थे.
समाप्त
लेकिन रिटायरमेंट की जगह उन्हें सरदार वल्लभभाई पटेल की ओर से बुलावा आ गया.
सरदार पटेल को हाल ही में बने गृह मंत्रालय का कार्यभार दिया गया था ताकि रियासतों के विलय का मुश्किल काम किया जा सके. इस काम के लिए सरदार पटेल, वीपी मेनन को अपने सचिव के रूप में चाहते थे.
इतिहासकार रामचंद्र गुहा के मुताबिक, वीपी मेनन ये काम करने के खास इच्छुक नहीं थे.
इमेज स्रोत, COURTESY NARAYANI BASU
सन् 1948 की जनवरी में पत्रकारों से बात करते हुए पटेल और मेनन
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
इन 565 रियासतों के पास हिंदुस्तान की एक तिहाई ज़मीन थी और इनमें भारत की चालीस फ़ीसद जनसंख्या रहती थी. इनमें से कई राजघरानों के पास अपनी सेनाएं, रेल सेवाएं, करेंसी और स्टैंप थे. 
इनमें से ज़्यादातर राजा अयोग्य और बेफ़िजूल पैसा खर्च करने वाले थे. एक आकलन के मुताबिक़, हैदराबाद के निज़ाम का ख़र्च और कमाई बेल्जियम से भी ज़्य़ादा थी. यही नहीं, उनकी कमाई और ख़र्च संयुक्त राष्ट्र के 20 संस्थापक सदस्य देशों से भी ज़्यादा थी. 
मेनन को एक ख़ास काम दिया गया था. 
उन्हें इन सैकड़ों रियासतों के शासकों को समझा-बुझाकर भारत के साथ विलय के लिए तैयार करना था. ये सब ऐसे माहौल में किया जाना था जिसमें अविश्वास और हिंसा अपने चरम पर थी. पूरे उपमहाद्वीप में हिंदू और मुसलमानों के बीच सांप्रदायिक तनाव जारी था. 
कांग्रेस नेता और बाद में भारत के पहले प्रधानमंत्री बनने वाले जवाहरलाल नेहरू ने प्रशासनिक काम के लिहाज़ से इसे काफ़ी चुनौतीपूर्ण काम बताया था.
अंतिम वायसराय लॉर्ड माउंटबेटन और फिर पटेल के साथ काम करने वाले मेनन ने विलय पत्र पर काम किया जिसके तहत इन रियासतों ने रक्षा, विदेश मामलों और संचार से जुड़े मामले सरकार के हवाले कर दिए. 
दो सालों तक मेनन और पटेल लगातार राजघरानों को मनाने के काम में जुटे रहे.
इस प्रक्रिया में उन्हें कई बार रियासतों के चक्कर काटने पड़े. इन रियासतों के शासकों के सामने एक बड़ा सवाल था कि आज़ाद भारत में उनका भविष्य क्या होगा? ये सवाल मेनन से भी बार बार पूछा गया.
हैदराबाद, कश्मीर और जूनागढ़ ने इस मुद्दे पर सहयोग करने से मना कर दिया था. वहीं त्रावणकोर ने भारत और पाकिस्तान में से किसी में भी शामिल होने से इनकार कर दिया था.
इमेज स्रोत, Courtesy Narayani Basu
जामनगर के शासक दिग्विजय रंजीतसिंह जी जडेजा के साथ वीपी मेनन
इसके साथ ही कुछ राजाओं ने भारत से अलग अपना संघ बनाने पर विचार किया. उड़ीसा और छत्तीसगढ़ के शासकों ने पूर्वी राज्यों का संघ बनाने पर बातचीत भी की. 
वीपी मेनन - द अनसंग आर्किटेक्ट ऑफ़ मॉडर्न इंडिया में नारायणी बासु लिखती हैं, "अलग होने से जुड़ी कोशिशें गहरा रही थीं और ऐसे चुनौतीपूर्ण माहौल में वीपी मेनन ने रियासतों को भारत में मिलाने का काम किया."
वल्लभभाई पटेल के दूत के रूप में वीपी मेनन ने रियासतों को मनाने के लिए आर्थिक प्रलोभनों के साथ-साथ सख़्त रुख़ का सहारा लिया. इन रियासतों को पहले प्रिवी पर्स या मुआवजे़ के रूप में पेंशन देने की पेशकश की गयी. उन्हें उनके महल एवं टाइटल रखने दिए गए लेकिन जब स्थितियां ज़्यादा बिगड़ गईं तो सख़्ती के साथ पेश आया गया. 
हैदराबाद के निज़ाम, भारत और पाकिस्तान दोनों से अलग रहना चाहते थे. ऐसे में विद्रोहियों को शांत करने के लिए सितंबर में भारतीय सेना को हैदराबाद भेजा गया. भारतीय सेना ने जूनागढ़ पर भी हमला किया जिसके मुस्लिम शासक ने पाकिस्तान के साथ जाने का फ़ैसला किया था. 
इसके बाद एक जनमत संग्रह कराया गया जिसमें स्थानीय लोगों ने भारी मतों के साथ भारत के साथ विलय पर सहमति जताई. मेनन जब कश्मीर ये बताने के लिए गए कि पाकिस्तान से आए कबायली लड़ाकों ने रियासत पर हमला कर दिया है उस वक्त महाराजा हरि सिंह सो रहे थे. हमले की बात सुनकर कश्मीर के महाराजा ने भारत के साथ कश्मीर को विलय करने के लिए तैयार हो गए और विलय पत्र पर हस्ताक्षर किए.  
दो साल के भीतर 500 देसी रियासतों को मिलाकर 14 नए राज्य बना दिए गए जोकि एक बड़ी कामयाबी थी. बासु कहती हैं, ''रजवाड़ों के प्रति पटेल की खुली अवमानना पर दरअसल वीपी के व्यक्तित्व में बसी चतुराई, अक्खड़पन और बेरहमी का असर देखा जा सकता है.''
इमेज स्रोत, Courtesy NArayani Basu
मेनन हैदराबाद के निज़ाम के गहनों के सरकारी ट्रस्टी भी थे
वीपी मेनन भारत के एकीकरण का काम शुरू होने से पहले ही एक अहम अधिकारी बन चुके थे. उन्होंने बेहद कम समय में अपने टाइप राइटर पर 1947 में भारत और पाकिस्तान की सरकार को सत्ता सौंपने की योजना का प्रस्ताव तैयार किया था. 
इसी के आधार पर हुए समझौते के तहत तीन महीने बाद ब्रिटेन ने भारत छोड़ा. 
बासु बताती हैं, "उन्होंने ये काम मात्र चार घंटों में किया जिसने दक्षिण एशिया और इतिहास को बदल दिया. ये एक उल्लेखनीय उपलब्धि थी."
मेनन ने अपने जीवन में जो कुछ हासिल किया, उसके बारे में उन्होंने सपने में भी नहीं सोचा होगा. ज़िंदगी में कभी भी कॉलेज नहीं जाने वाले वीपी मेनन ने ज़िंदगी की शुरुआत एक सोने की खान से की. इसके बाद वह धीरे धीरे सिविल सर्वेंट जैसे उच्च पद पर पहुंच गए. 
ब्यूरोक्रेट के रूप में उनके 37 साल लंबे करियर में भारत ने गुलामी से आज़ादी हासिल करने का कठिन सफर तय किया. 
वह सिविल सर्वेंट्स वाले विशेष काडर से नहीं आते थे. उन्होंने ब्रितानी ब्यूरोक्रेसी में एक टाइपिस्ट, स्टेनोग्राफ़र और क्लर्क के रूप में काम करना शुरू किया था. सालों तक सरकारी दफ़्तरों के बड़े और धुएं भरे कमरों में अधिकारियों के आदेशों को लिखने और नेताओं के बीच गंभीर बातचीत सुनने से मेनन ने काफ़ी कुछ सीखा. मेनन ने ब्रितानी विदेश मंत्री एडविन मोंटेगू को श्रेय देते हुए बताया था कि उन्होंने उनसे पत्र लेखन और फाइल आगे बढ़ाने से आगे बढ़कर कुछ करने के लिए कहा था. 
जवाहरलाल नेहरू का पहला टीवी इंटरव्यू देखिए
इसके बाद आने वाले सालों में मेनन को अलग-अलग तरह के काम दिए गए. एक बार उन्हें उत्तर भारत की एक रियासत के राजा को लंदन से दो नाइट क्लब होस्टेस को दिल्ली बुलवाने से रोकना पड़ा. क्योंकि इस मामले में भारत में काफ़ी हंगामा मच गया था. 
उन्होंने एक वरिष्ठ मंत्री को टेलीग्राम भेजकर लंदन से एक भारतीय राजा की बहुमूल्य कलाकृति को लाने को कहा. वह हैदराबाद के निज़ाम के परिवार की ओर से उनके गहनों से जुड़े मामलों में भारत सरकार की ओर से भी पेश हुए. 
लेकिन इसके बाद भी नारायणी बासु जैसी इतिहासकार मानती हैं कि उन्हें बहुत जल्दी भुला दिया गया और पटेल की मौत के बाद उन्हें नेहरू की ओर से अनदेखा कर दिया गया. 
बासु लिखती हैं, "उन्हें भारतीय राजनीतिक चर्चा-परिचर्चा से गायब कर दिया गया."
75 साल की उम्र में दो शादियों से हुए तीन बच्चों को पीछे छोड़कर जाने वाले वीपी मेनन की अंत्येष्टि भी छोटी और निजी स्तर पर हुई, वैसी ही जैसे वे अपनी ज़िंदगी में रहे. 
मेनन एक ब्यूरोक्रेट होने के साथ-साथ संकटमोचक और भारत के एकीकरण का ड्राफ़्ट लिखने वाले अधिकारी के साथ-साथ बहुत कुछ थे. 
बासु कहती हैं, "उन्होंने अलग अलग हस्तियों और उनके अहंकार के साथ वक़्त बिताया. जिससे उन्होंने शब्दों को बुनना और समझौता कैसे करते हैं वो सीखा. इस सीख के मुताबिक उन्होंने खुद को तैयार किया."
मेनन होते तो कहते, "अगर आप सबसे नीचे से शुरू करते हैं तभी आप सीख सकते हैं."
ये भी पढ़ें - 
'हर घर तिरंगा' अभियान में लगाए गए करोड़ों झंडों का अब क्या होगा?
अटल बिहारी वाजपेयीः इसलिए अपने और पराए दोनों उनके मुरीद थे
आज़ादी के 75 साल: भारत के बंटवारे पर बनीं ये 5 यादगार फ़िल्में आपने देखी हैं?
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
बात 2 मई, 1974 की है. लखनऊ रेलवे स्टेशन के रिटायरिंग रूम में गहरी नींद में सो रहे जॉर्ज फर्नांडिस को पुलिस ने जगा दिया. वो रेलवे कर्मचारियों के सामने मई दिवस का भाषण देने ख़ासतौर से दिल्ली से वहाँ पहुंचे थे और रात 12 बजे के बाद सोने गए थे. 
उनको पहली मंज़िल के अपने कमरे से नीचे प्लेटफॉर्म पर लाया गया. प्लेटफॉर्म पुलिस वालों से खचाखच भरा हुआ था और आम लोगों को वहाँ से पहले ही हटा दिया गया था. लखनऊ हवाईअड्डे पर उन्हें दिल्ली ले जाने के लिए एक सरकारी विमान खड़ा था. 
लगभग उसी समय दिल्ली में रेल मंत्री ललित नारायण मिश्र के ड्राइवर ने जॉर्ज के घर की घंटी बजाकर जार्ज की पत्नी लैला फर्नांडिस को जगा दिया. 
ड्राइवर ने रेल मंत्री का पत्र उन्हें दिया जिसमें बातचीत असफल होने के लिए जॉर्ज फर्नांडिस को ज़िम्मेदार ठहराया गया था और ये भी बताया गया था कि इसीलिए सरकार उन्हें गिरफ़्तार कर रही है. 
इमेज स्रोत, Penguin
जॉर्ज फर्नांडिस और लैला फर्नांडिस
20 दिनों तक चली अभूतपूर्व रेल हड़ताल को इंदिरा गाँधी सरकार ने निर्मम तरीके से कुचला था और जॉर्ज समेत कई श्रमिक नेता हिरासत में ले लिए गए थे. 
समाप्त
मैंने हाल में प्रकाशित जॉर्ज फर्नांडिस की जीवनी 'द लाइफ़ एंड टाइम्स ऑफ़ जॉर्ज फर्नांडिस' के लेखक राहुल रामागुंडम से पूछा कि रेल हड़ताल कुचल दिए जाने के बावजूद जॉर्ज को उस हड़ताल के लिए आज तक क्यों याद किया जाता है? 
राहुल का जवाब था, "ये एक अभूतपूर्व हड़ताल थी जिसकी वजह से पूरे देश का रेल ट्रैफ़िक पूरी तरह से रुक गया था. पूरे 20 दिन के लिए पूरा देश जैसे ठप्प सा हो गया था. पूरे देश में रोज़ 100 से अधिक ट्रेनें रद्द की जा रही थीं. सरकार और रेल मज़दूरों दोनों ने इस हड़ताल के लिए पूरी तरह से तैयारी की थी. सरकार कोयले की खदानों से कोयला लाकर कोयले से चलने वाले बिजलीघरों में  जमा करने लगी क्योंकि उन्हें डर था कि अगर बिजलीघरों में कोयला नहीं रहेगा तो बिजली बननी बंद हो जाएगी."
"रेलवे की सभी यूनियनों ने पाँचों डिवीजनों के 33 सब डिवीजनों और 7000 रेलवे स्टेशनों पर हड़ताल का नोटिस दे दिया था. फिर भी सरकार का रुख़ था कि इससे कोई बड़ा फ़र्क नहीं पड़ने वाला था. सरकार ने रेल उप मंत्री मोहम्मद शफ़ी कुरैशी के पिता की मौत का बहाना बनाकर बातचीत रोक दी थी."
इमेज स्रोत, Penguin
राहुल बताते हैं, "ये हड़ताल श्रमिकों के अधिकारों को दिलाने के लिए की गई थी. इसके राजनीतिक कारण भी थे लेकिन मुख्य कारण ये था कि किस तरह रेल मज़दूरों को सार्वजनिक क्षेत्र के मज़दूरों के बराबर वेतन मिले."
"लेकिन इसके लिए सरकार तैयार नहीं थी, क्योंकि उन्हें लगा कि अगर 20 लाख मज़दूरों को बढ़ा हुआ वेतन दिया गया तो सरकार का दिवाला निकल जाएगा. जिस तरह से जॉर्ज ने इस हड़ताल का नेतृत्व किया, रेलवे श्रम संघों ने इस तरह की नेतृत्व क्षमता पहले कभी नहीं दिखाई थी." 
ये जॉर्ज का ही कमाल था कि इस हड़ताल में टैक्सी ड्राइवर, बिजली कर्मचारी और ट्राँसपोर्ट की यूनियनें भी शामिल हो गईं. मद्रास की कोच फ़ैक्ट्री के दस हज़ार मज़दूर भी हड़ताल के समर्थन में सड़क पर आ गए. 
गया में रेल कर्मचारियों ने अपने परिवारों के साथ पटरियों पर कब्ज़ा कर लिया. 
इमेज स्रोत, GeorgeFernandes.org
सरकार ने हड़ताल को तुड़वाने के लिए सख़्त रुख़ अपनाया. कई जगह रेलवे ट्रैक खुलवाने के लिए सेना को लगाया गया. 
एमनेस्टी इंटरनेशनल की एक रिपोर्ट के अनुसार हड़ताल तोड़ने के लिए 30 हज़ार से अधिक मज़दूरों को जेल में डाल दिया गया. जॉर्ज के एक साथी रहे विक्रम राव बताते हैं कि 'श्रमजीवी इतिहास में किसी हड़ताल को इतनी क्रूरता से नहीं कुचला गया.' 
एक और पत्रकार विजय साँघवी याद करते हैं, "रेल हड़ताल के दौरान ही इंदिरा गाँधी ने पोखरण में परमाणु परीक्षण किया था. इससे पूरी दुनिया चौंक गई थी लेकिन भारत के लोगों पर इसका कोई ख़ास असर नहीं हुआ था. उन दिनों की टॉप ख़बर रेल हड़ताल थी."
पत्रकार विजय सांघवी
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
इंदिरा गांधी ने जब 25 जून, 1975 को इमरजेंसी लगाई तो जॉर्ज फ़र्नांडिस उन गिने-चुने नेताओं में थे जिन्हें सरकार गिरफ़्तार नहीं कर पाई थी. उन दिनों जॉर्ज अपनी पत्नी लैला के साथ उड़ीसा में 'गोपालपुर एट सी' में छुट्टियाँ मना रहे थे. जैसे ही जॉर्ज को इसके बारे में पता चला, उन्होंने वहाँ से निकल जाने का फ़ैसला किया. 
राहुल रामागुंडम बताते हैं, "एक दिन पहले जिन लोगों में जॉर्ज को आमंत्रित करने की होड़ लगी हुई थी, उन्हीं लोगों ने जॉर्ज को अपनी कार देने से इंकार कर दिया. उनकी दाढ़ी बढ़ी हुई थी. वो मछुआरे के वेष में एक टैक्सी में बैठ कर वहाँ से निकले और पहले भुवनेश्वर आए जहाँ वो एमएलए कॉलोनी में मीरा दास के घर में रहे."
"वहाँ से वो नौकर के वेष में बस में बैठकर 500 किलोमीटर का रास्ता तय कर रात 12 बजे कलकत्ता पहुंचे. इस पूरे रास्ते में वो एक बार भी बस से नीचे नहीं उतरे. 27 जून को उन्होंने कलकत्ता में अलीपुर में मारवाड़ी व्यापारी विद्यासागर गुप्त का दरवाज़ा खटखटाया. वहाँ कुछ दिन रहने के बाद गुप्ता की कार से जॉर्ज 5 जुलाई को पटना पहुंचे." 
वहाँ से वो उत्तर प्रदेश, दिल्ली और राजस्थान होते हुए गुजरात पहुंचे.
इमेज स्रोत, Penguin
रामागुंडम आगे बताते हैं, "इस दौरान वो हर रात अलग अलग जगहों पर सोते थे. उन्होंने दाढ़ी बढ़ा ली थी. वो करीब करीब भारत के हर राज्य में गए. न सिर्फ़ उनकी राजधानियों में बल्कि छोटे छोटे शहरों में भी. वहाँ वो मंदिरों में रहते थे. ये भी सुनने को मिला कि कर्नाटक में वो श्रंगेरी के मंदिर में भी रहे."
"जब वो यात्रा करते थे तो वो एक सिख का वेष धारण करते थे. उन्होंने कभी अकेले यात्रा नहीं की. कोई न कोई पुरुष या स्त्री उनके साथ हमेशा रहती थी. जब वो अपने गंतव्य पर पहुंच जाते थे तो वो गेरुआ वस्त्र पहन कर साधु का वेष धारण कर लेते थे."
सरकार ने उन्हें 'मोस्ट वांटेड मैन ऑफ़ इंडिया' घोषित कर दिया. लंबी दाढ़ी और साधु के वेष में जॉर्ज उन आनंदमार्गियों जैसे लगते थे जिन पर सरकार ने प्रतिबंध लगाया हुआ था और जिन पर ललित नारायण मिश्रा का हत्या करने का आरोप था.
इमेज स्रोत, Penguin
इस बीच जॉर्ज का नाम बड़ोदा डायनामाइट केस में भी आया. 
राहुल रामागुंडम बताते हैं, "इमरजेंसी के दौरान एक दमनकारी वातावरण था आप न तो समाचारपत्रों में लिख सकते थे, न ही आपके दिए वक्तव्यों को कोई समाचार पत्र प्रकाशित कर सकता था, आप न तो कोई जुलूस निकाल सकते थे और न ही किसी सभा को संबोधित कर सकते थे. ये एक बहुत बड़ी चुनौती थी कि अगर आप सरकार का विरोध करें तो किस तरह से करें."
जॉर्ज के सामने एक और चुनौती थी कि कैसे आम लोगों को सरकार के ख़िलाफ़ जगाएं? कैसे पूरी दुनिया को बताएं कि इस सरकार का विरोध हो रहा है? उस समय इस बारे में दो तरह की बहस शुरू हो गई थी. क्या इस मुहिम को अहिंसक रखा जाए या हिंसा का भी सहारा लिया जाए? 
"अगर हिंसा होती है तो सरकारी संपत्ति को नुकसान पहुंच सकता है और कुछ लोग भी मर सकते हैं. जॉर्ज का मानना था कि अगर इस कोशिश में कुछ लोग मर भी जाते हैं तो हम इस बारे में कुछ नहीं कर सकते, क्योंकि हमें पूरी दुनिया को बताना था कि भारत के अंदर लोग चुप नहीं बैठे हैं और इमरजेंसी का विरोध हो रहा है."
इमेज स्रोत, Penguin
पूरे भारत को डायनामाइट से दहला देने की जॉर्ज की योजना सफल नहीं हो पाई. 
कूमी कपूर अपनी किताब 'द इमरजेंसी - अ पर्सनल हिस्ट्री' में लिखती हैं, "वास्तव में डायनामाइट योजना से कोई बड़ा नुकसान नहीं हुआ. सात या आठ महीने सिर्फ़ लोगों को प्रशिक्षित करने और डायनामाइट को नियत स्थानों तक पहुंचाने में ही बर्बाद हो गए. लोग जॉर्ज के व्यक्तित्व से प्रभावित होकर इस मिशन से जुड़ तो गए, लेकिन वो कुछ ख़ास नहीं कर पाए."
हालांकि सीजीके रेड्डी अपनी किताब 'बड़ोदा डायनामाइट कॉन्सपिरेसी' में लिखते हैं कि "आरा टेलिफ़ोन एक्सचेंज बर्बाद कर दिया गया और बिहार में कुछ रेलवे लाइनों को भी नुकसान पहुंचाया गया."
पहले उनके कई साथी गिरफ़्तार किए गए और फिर जून, 1976 को जॉर्ज को भी कलकत्ता के एक गिरजाघर से गिरफ़्तार कर लिया गया.
इमेज स्रोत, Penguin
जब 1977 में इंदिरा गाँधी ने चुनाव कराने की घोषणा की तो जॉर्ज फ़र्नांडिस ने मुज़फ़्फरपुर से चुनाव लड़ने की घोषणा की. 
इस बीच जॉर्ज को छोड़कर सभी विपक्षी नेताओं को रिहा कर दिया गया. चुनाव लड़ने के लिए पेरोल पर छोड़ने के जॉर्ज के अनुरोध को सरकार ने ठुकरा दिया. 
राहुल रामागुंडम बताते हैं, "चुनाव प्रचार के लिए जॉर्ज की माँ मुज़फ़्फ़रपुर गईं. वो वहाँ अंग्रेज़ी में भाषण देती थीं जिसका हिंदी में अनुवाद सुषमा स्वराज किया करती थीं. जॉर्ज के भाई को भी जिन्हें इमरजेंसी में गिरफ़्तार कर बुरी तरह से पीटा गया था, मुज़फ़्फ़रपुर ले जाया गया था."
"चुनाव से पाँच दिन पहले जॉर्ज ने ये दिखाने के लिए कि वो भले ही चुनाव प्रचार न कर पा रहे हों, लेकिन वो मुज़फ़्फ़रपुर के लोगों के साथ हैं जेल में खाना पीना छोड़ दिया था. बहुत से युवा लोगों ने जूता पॉलिश कर जॉर्ज के चुनाव अभियान के लिए पैसा एकत्रित किया और ये एक तरह से लोगों का चुनाव बन गया."
इमेज स्रोत, Penguin
जनता पार्टी का चुनावी पोस्टर
जिस दिन चुनाव परिणाम आया जॉर्ज और उनके साथी दिल्ली की तिहाड़ जेल में बंद थे. 
बड़ोदा डायनामाइट केस में उनके साथी रहे के विक्रम राव याद करते हैं, "हम सब तिहाड़ जेल के 17 नंबर वार्ड में बंद थे. हमने तिहाड़ जेल आने वाले एक डॉक्टर को पटाया कि रात को जब वो आए तो ये ख़बर पता कर आए कि उस समय मुज़फ़्फ़रपुर में कौन लीड कर रहा है. उन्होंने आकर ख़बर दी कि जॉर्ज एक लाख वोटों से लीड कर रहे हैं."
"मैं जेल में चोरी छिपे एक ट्राँजिस्टर ले जाने में सफल हो गया था. सुबह चार बजे हमने वॉयस ऑफ़ अमेरिका से सुना कि इंदिरा गाँधी के चुनाव एजेंट ने रायबरेली सीट पर दोबारा वोटों की गिनती की माँग की है. ये सुनते ही मैं तो उछल पड़ा, क्योंकि हारने वाले ही दोबारा वोटों की गिनती की माँग करते हैं. मैंने तुरंत चारपाई पर लेटे हुए जॉर्ज को जगा कर उन्हें ये ख़बर सुनाई कि इंदिरा गाँधी चुनाव हार गई हैं. पूरी जेल में जैसे दीवाली जैसा माहौल बन गया और हम लोग एक दूसरे से गले मिलने लगे."
इमेज स्रोत, K Vikram Rao
के विक्रम राव
जनता सरकार में जॉर्ज पहले संचार मंत्री और फिर उद्योग मंत्री बने. 
इस पद पर रहते हुए ही उन्होंने भारत से अमेरिकी कंपनी कोका कोला को हटाने की घोषणा की. 
जब जनता पार्टी में आपसी लड़ाई शुरू हुई तो उन्होंने संसद में मोरारजी देसाई सरकार का ज़बरदस्त बचाव किया. 
लेकिन 72 घंटे में वही जॉर्ज चरण सिंह के खेमे में पहुंच गए. कहा जाता है कि जॉर्ज को इस फ़ैसले के लिए उनके दोस्त मधु लिमये ने मनाया था.
इमेज स्रोत, Penguin
जॉर्ज फर्नांडिस और मधु लिमये
इस राजनीतिक समरसॉल्ट से जार्ज की बहुत किरकिरी हुई और उस पर तुर्रा ये हुआ कि चरण सिंह ने उन्हें अपने मंत्रिमंडल तक में नहीं लिया. 
एक बार बीबीसी से बात करते हुए जॉर्ज ने कहा था, "मैंने 12 जुलाई को मोरारजी सरकार का बचाव किया था. वो सरकार जितनी मोरारजी भाई की थी उतनी हमारी भी थी. लोग ये भूल जाते हैं कि 42 मंत्रियों की मंत्रिपरिषद में सिर्फ़ एक व्यक्ति ने खड़े होकर सरकार का बचाव किया था. बाकी 41 मंत्री चुप रहे."
"जब मैंने सरकार का बचाव किया था तो सरकार बहुमत में थी. मेरी सरकार का बहुमत 12, 13 और 14 जुलाई को टूट गया. जब बहुमत टूट गया तो संसदीय बोर्ड की बैठक में मैंने मोरारजी देसाई से कहा कि हम लोग बहुमत खो चुके हैं. आपको अपने पद से इस्तीफ़ा देना चाहिए और हमें नया नेता चुनना चाहिए. मोरारजी ने जवाब दिया कि अगर मैं पार्टी में अकेला भी रह जाऊं, तब भी इस्तीफ़ा नहीं दूँगा. तब मैंने उचित समझा कि मैं इस सरकार का विरोध करूँ."
इमेज स्रोत, Getty Images
भारत के पूर्व प्रधानमंत्री मोरारजी देसाई
जॉर्ज फ़र्नांडिस ने 1971 में नेहरू मंत्रिमंडल में शिक्षा मंत्री रहे हुमाँयु कबीर की बेटी लैला कबीर से शादी की थी. 
दिलचस्प बात है कि इस शादी में उनकी धुर विरोधी रहीं इंदिरा गांधी भी शामिल हुई थीं लेकिन 1984 आते आते जॉर्ज और लैला के संबंधों में दरार आनी शुरू हो गई थी. 
इमेज स्रोत, GeorgeFernandes.org
जॉर्ज फर्नांडिस और लैला फर्नांडिस
जॉर्ज की महिला मित्रों में गिरिजा हुइलगोल भी थीं. 
राहुल रामागुंडम बताते हैं, "जॉर्ज की महिला मित्रों में जिसने सबसे ज़्यादा दोस्ती की कीमत अदा की वो गिरिजा थीं. जब इमरजेंसी घोषित हुई तो गिरिजा सिर्फ़ 24 साल की थीं. इससे पहले वो मौलाना आज़ाद मेडिकल कॉलेज में पढ़ रही थीं. जार्ज की उनके परिवार के साथ निकटता थी." 
"1971 में चुनाव हारने के बाद जॉर्ज उन्हीं के घर में रहने लगे थे. गिरिजा अभी मेडिकल की पढ़ाई कर ही रही थीं लेकिन जॉर्ज उन्हें 'डॉक' कहकर पुकारते थे. जब इमरजेंसी लगाई गई तो भूमिगत जॉर्ज ने उनसे पूछा कि क्या तुम मेरे साथ चलोगी? गिरिजा हुइलगोल की कुछ पारिवारिक समस्याएं थीं. उनके पिता ने दो शादियाँ की थीं. एक तरह से वो फ़्री भी थीं."
"उन्होंने जॉर्ज की बात मान ली और वो जॉर्ज के साथ कई बार दिल्ली में और दिल्ली से बाहर भी गईं. जब बड़ोदा डायनामाइट केस सामने आया तो सबसे पहले गिरिजा के पिता और फिर उनके भाई को गिरफ़्तार कर लिया गया. उनको बहुत यंत्रणाएं दी गईं और गिरिजा पर भी दबाव डाला गया कि अगर वो जॉर्ज के रहने का स्थान बता देंगी तो उनके परिवारजनों के साथ सख़्ती नहीं की जाएगी."
इमेज स्रोत, Rupa Publication
जया जेटली के साथ जॉर्ज फर्नांडिस
दक्षिण की अभिनेत्री स्नेहलता रेड्डी भी जॉर्ज के काफ़ी नज़दीक थीं. वर्ष 1976 में जॉर्ज के जीवन में जया जेटली आई थीं. उस समय वो जनता सरकार में उद्योग मंत्री थे और जया के पति अशोक जेटली जॉर्ज के स्पेशल असिस्टेंट हुआ करते थे. 
कुछ समय पहले मैंने जया जेटली से पूछा था कि जॉर्ज क्या आपके दोस्त थे या इससे भी कुछ बढ़कर? 
जया ने इसका सीधा जवाब नहीं दिया था लेकिन वो ये ज़रूर बोली थीं, "कई किस्म के दोस्त हुआ करते हैं और दोस्ती के भी कई स्तर होते हैं. महिलाओं को एक किस्म के बौद्धिक सम्मान की ज़रूरत होती है."
"हमारे पुरुष प्रधान समाज के लोग सोचते हैं कि महिलाएं कमज़ोर दिमाग़ और कमज़ोर शरीर की होती हैं. जॉर्ज वाहिद शख़्स थे जिन्होंने मुझे विश्वास दिलाया कि महिलाओं की भी राजनीतिक सोच हो सकती है."
बीबीसी संवाददाता रेहान फ़ज़ल के साथ जया जेटली
राहुल रामागुंडम का मानना है कि किसी भी राजनीतिक शख़्स को जिसे हम देखते हैं उसके पीछे बहुत सारे लोगों का बलिदान होता है, मेहनत होती है. 
वो कहते हैं, "इन राजनेताओं को ऊपर लाने में जिन लोगों की मेहनत लगी होती है उन्हें हम अक्सर भूल जाते हैं. गिरिजा हुइलगोल, स्नेहलता रेड्डी और बहुत सी और महिलाओं जिनका नाम मैंने अपनी किताब में लिखा है, उन सबकी जॉर्ज को बनाने में बड़ी भूमिका रही है. लेकिन उनको इसके बदले में ज़्यादा कुछ मिला नहीं लेकिन जिन लोगों को मिला, उन्होंने उनसे जितना लिया जितना उन्होंने दिया."
इमेज स्रोत, Rupa Publications
जॉर्ज फर्नांडिस के साथ जया जेटली
जॉर्ज फ़र्नांडिस एक विद्रोही राजनेता थे जिनका परंपराओं को मानने में यकीन नहीं था. 
हैरी पॉटर की किताबों से लेकर महात्मा गांधी और विंस्टन चर्चिल की जीवनी तक उन्होंने पढ़ी, उन्हें किताबें पढ़ने का शौक था. 
उनकी एक ज़बरदस्त लाइब्रेरी होती थी जिसकी कोई भी किताब ऐसी नहीं थी जिसे उन्होंने पढ़ा न हो. 
इमेज स्रोत, Getty Images
जया जेटली बताती हैं, "जॉर्ज ने अपनी ज़िंदगी में न तो कोई कंघा ख़रीदा और न ही इस्तेमाल किया. अपने कपड़े वो ख़ुद धोते थे. उन पर इस्त्री ज़रूर कराते थे लेकिन उन्हें सफ़ेद बुर्राक कलफ़ लगे कपड़े पहनना बिल्कुल पसंद नहीं था."
"जॉर्ज को खाने का बहुत शौक था. ख़ासतौर से कोंकड़ की मछली और क्रैब करी उन्हें बहुत पसंद थी. वर्ष 1979 में एक बार हम ट्रेड यूनियन बैठक में भाग लेने मुंबई गए थे. जॉर्ज हम लोगों को अशोक लंच होम नाम की एक जगह पर ले गए थे."
"मुझे बहुत अच्छा लगा जब उन्होंने ड्राइवर को भी अपनी ही मेज़ पर बैठा कर खाना खिलाया. आजकल तो बच्चों को सँभालने वाली औरतों तक को मालिक के साथ रेस्तराँ में नहीं बैठने दिया जाता. जॉर्ज की सोच इसके बिल्कुल विपरीत थी. उनकी इन्हीं बातों ने मुझे उनके साथ जोड़ा."
इमेज स्रोत, Getty Images
लेकिन समाजवादी सोच रखने वाले जॉर्ज फ़र्नांडिस अपने राजनीतिक जीवन के अंतिम चरण में बीजेपी के साथ क्यों चले गए?
इमेज स्रोत, Getty Images
जॉर्ज फर्नांडिस और भारत के पूर्व प्रधानमंत्री अटल बिहारी वाजपेयी
राहुल रामागुंडम बताते हैं, "जॉर्ज कभी कांग्रेस विरोधवाद से बाहर नहीं निकल पाए. हालांकि, 90 के दशक में कांग्रेस कमज़ोर होना शुरू हो गई थी लेकिन जॉर्ज तब भी कांग्रेस विरोध की बात कर रहे थे. 90 के दशक में बीजेपी अभी भी इतनी मज़बूत नहीं थी कि अपने बूते पर सरकार बना सके और लेफ़्ट का कहीं नामोनिशान नहीं था."
"उनके राजनीतिक विकल्प बहुत संकुचित थे. उनमें भी कुछ बदलाव आने शुरू हो गए थे. जो जॉर्ज हमेशा कहा करते थे कि वो लोगों के साथ हैं और सत्ता और सरकार के विरोधी हैं, वो सत्ता के नज़दीक जाने लगे थे. उनको भी 3 कृष्ण मेनन मार्ग का घर पसंद आने लगा था. उनका बुढ़ापे का समय आ गया था. उनको भी लगने लगा था कि तमाम ज़िदंगी संघर्ष करने के बाद वो भी एक अच्छी जगह पर बैठें. शायद ये कारण रहा होगा कि उन्होंने बीजेपी का साथ पकड़ा."
ये भी पढ़ें - 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत,  RAVI RAVEENDRAN/AFP via Getty Images
भारत के पूर्व प्रधानमंत्री अटल बिहारी वाजपेयी तीन बार भारत के प्रधानमंत्री रहे. 1996 में पहली बार वो मात्र 13 दिनों के लिए प्रधानमंत्री रहे. वो दूसरी बार 1998 में प्रधानमंत्री बने मगर वो सरकार भी 13 महीने चली. तीसरी बार वो 1999 से 2004 तक प्रधानमंत्री रहे.
उनका जन्म 25 दिसंबर 1924 को मध्य प्रदेश के ग्वालियर शहर में हुआ था. उनका निधन 16 अगस्त 2018 को हुआ. 
अटल बिहारी वाजपेयी के बारे में लोग कहते हैं कि वो बहुत अच्छे आदमी थे, मगर ग़लत पार्टी में थे. पर, ऐसा नहीं है. 
रॉबिन जेफ़्री जैसे विद्वानों और स्वतंत्र राजनैतिक विश्लेषकों ने ही नहीं, सियासत में वाजपेयी के समकालीन भी उनके बारे में यही राय रखते हैं. 
वो 1960 के दशक के वाजपेयी को याद कर के कहते हैं कि उस दौर में वाजपेयी भी तेज़-तर्रार हिंदुत्ववादी नेता हुआ करते थे. वाजपेयी उस दौर में कई बार मुसलमानों के ख़िलाफ़ तीखे बयान दिया करते थे. 
समाप्त
अटल बिहारी वाजपेयी वो शख़्सियत थे, जिनकी तरबीयत आरएसएस की पाठशाला और उससे भी पहले आर्य समाज जैसे संगठनों मे हुई थी. 
उग्र राष्ट्रवाद की बेझिझक नुमाइश की अपनी आदत को वाजपेयी ने कभी नहीं छोड़ा. 
हालांकि, अटल, जैसे-जैसे दिल्ली और भारतीय संसद की राजनीति में मंझते गए, वैसे-वैसे उन्होंने अपनी उग्र राष्ट्रवादी छवि को ढंकने-दबने दिया.
हमें याद रखना चाहिए कि जितना कोई सियासी शख़्सियत संसद पर असर डालती है, संसद  उससे कहीं ज़्यादा असरदार रोल किसी राजनेता का किरदार गढ़ने में अदा करती है. 
पूर्व प्रधानमंत्री अटल बिहारी वाजपेयी, पहले ग़ैर-कांग्रेसी प्रधानमंत्री थे, जिन्होंने अपना कार्यकाल पूरा किया था. आज जो 'लुटिएंस ज़ोन' वाली दिल्ली सियासी गाली बन गई है, वाजपेयी उसी की उपज थे. उन्होंने एक सांसद के तौर पर 1957 से लेकर 2004 तक लुटिएंस ज़ोन वाला सियासी जीवन ही जिया. 
हां, इस दौरान वो 1962 और 1984 में दो बार चुनाव हारे भी थे. लेकिन, तब भी वाजपेयी, राज्यसभा के रास्ते संसद पहुंच गए थे. 
इमेज स्रोत, AFP
मौजूदा प्रधानमंत्री नरेंद्र मोदी बेहद पकी हुई उम्र यानी 63 बरस की अवस्था में दिल्ली की संसदीय राजनीति में दाख़िल हुए. 
मोदी के मुक़ाबले, अटल बिहारी वाजपेयी तो उम्र के तीसरे दशक के दौरान ही राष्ट्रीय राजनीति के केंद्र यानी दिल्ली पहुंच गए थे. 
जहां मोदी अपने सियासी करियर के एक बड़े हिस्से में राज्य स्तरीय नेता रहे थे और उन्होंने क़रीब 13 साल राज्य के मुख्यमंत्री के तौर पर बिताए. 
वहीं, वाजपेयी युवावस्था में ही दिल्ली की दिलकश बौद्धिक और कुलीन लोगों की मंडली का हिस्सा बन गए थे. 
अटल बिहारी वाजपेयी ने पहली बार 1953 में लोकसभा का उप-चुनाव लड़ा था. मगर, उस चुनाव में अटल हार गए थे. चार साल बाद हुए 1957 के आम चुनावों में वाजपेयी ने तीन सीटों-बलरामपुर, मथुरा और लखनऊ से क़िस्मत आज़माई थी.
बलरामपुर की जनता ने वाजपेयी को संसद में दाख़िले का टिकट दे दिया था.
मोदी और वाजपेयी की तुलना करें, तो, दोनों ने शुरुआती जीवन में आरएसएस की शाखाओं में उसकी विचारधारा की तालीम पायी थी. 
मोदी के पिता चाय बेचते थे, तो, वाजपेयी के पिता प्राइमरी स्कूल मास्टर थे. दोनों ही नेताओं ने सियासत में अपनी जगह, शानदार भाषण कला की वजह से बनाई.
हालांकि मोदी और वाजपेयी के बोलने का अंदाज़ अलहदा है, मगर दोनों ने मुस्लिमों के ख़िलाफ़ सख़्त रवैये से अपनी सियासी ज़मीन तैयार की.
वाजपेयी ने अलग ही दौर में राजनीति की शुरुआत की थी. ये भारत के इतिहास में शानदार संसदीय परंपरा वाला दौर था. 
इमेज स्रोत, Getty Images
उस दौर की संसदीय राजनीति के ज़्यादातर किरदार बेहद उदारवादी थे. 
देश में क़ानून बनाने वाली सर्वोच्च संस्था यानी संसद ने वाजपेयी को उनके सियासी करियर के शुरुआती दिनों में ही अपनी पार्टी की कमजोरियों को समझने और उनसे पार पाने का मंच मुहैया कराया था. 
हक़ीक़त ये है कि वाजपेयी अपने छात्र जीवन में वामपंथ की तरफ़ भी आकर्षित हुए थे. पिछली सदी के पांचवें दशक तक तो साम्यवाद विश्व की प्रमुख सियासी विचारधाराओं मे से एक था. 
1945 में हिटलर की अगुवाई वाले जर्मनी की विश्व युद्ध में हार के बाद दुनिया के बहुत से युवा साम्यवाद से बेहद प्रभावित हुए थे. यही वजह है कि वाजपेयी भी बदलाव के लिए ज़हनी तौर पर तैयार थे. 
संसद के कद्दावर नेताओं के खुले मिज़ाज ने वाजपेयी पर भी गहरा असर डाला. फिर, देश के पहले प्रधानमंत्री पंडित जवाहरलाल नेहरू की अपने कट्टर विरोधियों, जिनमें वाजपेयी भी थे, के प्रति सहिष्णु और दयालु भाव ने भी वाजपेयी पर गहरा असर डाला. 
यही वजह रही कि संघ की पृष्ठभूमि से आने वाले एक कट्टर युवा नेता वाजपेयी सहिष्णु राजनीति के पथ पर आगे बढ़े.
अटल बिहारी वाजपेयी बहुत जल्द एक साथ दो नावों पर सवार होने की राजनीति करने लगे थे. एक तरफ़ तो वो नेहरू के उदारवाद के हामी थे, वहीं दूसरी तरफ़ वो आरएसएस की हिंदुत्ववादी सियासत के अलंबरदार भी थे. 
अब हमें ये नहीं पता कि उन्होंने ऐसा केवल सियासी फ़ायदे के लिए किया या इसकी कोई और वजह थी. वो दौर कांग्रेस के सियासी दबदबे का था. 
ऐसे में शायद वाजपेयी को यही तरीक़ा ठीक लगा, जिसके ज़रिए वो संघ की विचारधारा से इत्तेफ़ाक़ न रखने वालों को अपने पाले में ला सकें. 
लेकिन, वाजपेयी की इस कोशिश का नतीजा ये हुआ कि दक्षिणपंथी राजनीति, भारतीयों के एक बड़े तबके को रास आने लगी.
वाजपेयी को इस बात का श्रेय ज़रूर दिया जाना चाहिए कि वो राजनीति में हर तरह के प्रयोग के लिए तैयार थे. 
उन्होंने भारतीय राजनीति में उग्र राष्ट्रवाद की भी वक़ालत की. और बीजेपी को कांग्रेस के लोकतांत्रिक विकल्प के तौर पर भी पेश किया. 
इमेज स्रोत, Getty Images
1979 में वाजपेयी ने एक लेख लिखा, जिसमें उन्होंने हिंदुत्व की जगह भारतीयता के इस्तेमाल पर ज़ोर दिया. भारतीयता वो छतरी थी, जिसके साये तले अलग-अलग धर्मों के लोग आ सकते थे और एक नए राजनीतिक प्रयोग को समर्थन दे सकते थे. 
उस वक़्त भी संघ को पता था कि वाजपेयी के चेहरे की कितनी अहमियत है. या फिर जैसा कि आरएसएस विचारक गोविंदाचार्य ने बाद के दिनों में कहा था कि वाजपेयी मुखौटा हैं. 
संघ परिवार को उन जैसे मुखौटे की सख़्त तलब थी, ताकि वो एक हिंदूवादी राष्ट्रवादी पार्टी के अगुवा बनें. क्योंकि उस वक़्त बीजेपी की स्वीकार्यता, आज के मुक़ाबले बहुत कम थी.
बहुत से ऐसे लोग भी हैं, जो ये कहते हैं कि वाजपेयी, ता-उम्र संघ की कट्टर राष्ट्रवादी विचारधारा के प्रति समर्पित रहे. वो बहुत शातिराना तरीक़े से राम मंदिर के लिए हो रहे आंदोलन से ख़ुद को अलग किए रहे. 
बाद में, 2002 में जब वाजपेयी प्रधानमंत्री थे, तब गुजरात में दंगे हुए. 
कुछ इतिहासकार ये मानते हैं कि वाजपेयी कट्टर हिंदुत्व को लेकर आलोचना से इसलिए बच गए, क्योंकि तमाम सियासी दलों में उनके दोस्त थे. 
वो समाज के ऊपरी तबके से आते थे. ऊंची जाति का होना वाजपेयी के लिए निंदा से बचाने वाला कवच बन गया.
इमेज स्रोत, Getty Images
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
ये हक़ीक़त है कि वाजपेयी ने कट्टर हिंदुत्व के सियासी मैदान में भी सैर की. पर, पहले जनसंघ और बाद में बीजेपी में वाजपेयी, हिंदू राष्ट्रवादी आंदोलन के उदारवादी चेहरे भी बने रहे.
ये कहा जाता है कि वाजपेयी ने 1983 में असम के नेल्ली में दंगों से ठीक पहले 'बाहरी' लोगों के बारे में बेहद भड़काऊ भाषण दिया था. 
इसके लिए अटल को 1990 के दशक में भी लोकसभा में सियासी हमले झेलने पड़े थे. इससे बहुत पहले 14 मई 1970 को वाजपेयी को लोकसभा में उस वक़्त की प्रधानमंत्री इंदिरा गांधी ने मुसलमानों के ख़िलाफ़ तीखे बयानों को लेकर, चुनौती दी थी. 
उस साल भिवंडी में दंगों के बाद वाजपेयी ने संसद में कहा था कि मुसलमान दिनों-दिन सांप्रदायिक होते जा रहे हैं. इसका नतीजा ये हो रहा है कि हिंदू भी मुसलमानों के आक्रामक रवैये का जवाब उग्र तरीक़े से दे रहे हैं. 
इंदिरा गांधी ने ये कह कर वाजपेयी का विरोध किया था कि दंगों के पीछे जनसंघ और आरएसएस का हाथ है, जिनकी वजह से सांप्रदायिक ध्रुवीकरण हो रहा है. 
इंदिरा गांधी ने पीठासीन अधिकारी से ये भी अपील की थी कि वाजपेयी के संसद में दिए गए बयान को सदन की कार्यवाही से न निकाल जाए, क्योंकि उनके बयान से 'उग्र फ़ासीवादी सोच' उजागर हुई है. 
इंदिरा गांधी ने ये भी कहा था कि उन्हें इस बात की ख़ुशी है कि वाजपेयी की सियासी हक़ीक़त उजागर हो गई है.
इसके बाद 5 दिसंबर 1992 को वाजपेयी लखनऊ के अमीनाबाद में आरएसएस के कारसेवकों मिले थे. 
उन्होंने कारसेवकों की उत्साही भीड़ को संबोधित करते हुए चुटीले अंदाज़ में कहा था कि अयोध्या में पूजा-पाठ के लिए 'ज़मीन को समतल किया जाना ज़रूरी है.' 
इससे साफ़ है कि वो अलग-अलग तबके के लोगों से अलग-अलग तरह से बातें करते थे. इससे उनकी शातिराना सियासत भी उजागर होती है और किसी से टकराव न चाहने की आदत का भी पता चलता है. 
उस दिन भाषण देने के बाद वो लखनऊ से रवाना हो गए थे और अयोध्या नहीं गए थे. बाद में यानी 6 दिसंबर 1992 को अयोध्या में विवादित ढांचा ढहा दिया गया था. 
इमेज स्रोत, PIB
उनके लखनऊ से लौट आने को सियासी विरोधी एक शातिर चाल मानते हैं, ताकि उनकी मध्यमार्गी छवि बनी रहे. 
वाजपेयी की नरमपंथी छवि संघ के बहुत काम आई. विवादित ढांचा ढहाने के बाद जब बीजेपी के सभी बड़े नेता गिरफ़्तार हो गए थे और कई राज्यों में पार्टी की सरकारें बर्ख़ास्त कर दी गई थीं, तब वाजपेयी ने पार्टी के लिए मसीहा का रोल निभाया था. 
अटल की अगुवाई में पार्टी ने बाद के दिनों में 'लोकतंत्र की हत्या' के ख़िलाफ़ आवाज़ उठाई थी.
हालांकि अपने करियर के आख़िरी दिनों में वाजपेयी को अपनी पार्टी के भीतर से ही चुनौतियां मिलने लगी थी. पार्टी के युवा नेता, वाजपेयी के आदर्श रहे नेहरू को हौव्वा बताने लगे थे. 
2002 में गुजरात में मुस्लिम विरोधी दंगों के बाद, वाजपेयी ने अप्रैल 2002 में गोवा में पार्टी की बैठक में ख़्वाहिश जताई थी कि मोदी मुख्यमंत्री का पद छोड़ दें. लेकिन, आडवाणी, मोदी और दूसरे नेताओ ने वाजपेयी की कोशिशों को नाकाम कर दिया था. 
बीजेपी की बैठक की शुरुआत होते ही मोदी ने बड़े ही नाटकीय अंदाज़ में इस्तीफ़ा देने का इरादा ज़ाहिर किया. लेकिन, बैठक के प्रतिभागियों ने मोदी के इस प्रस्ताव को ख़ारिज कर दिया. 
वाजपेयी ने दिल्ली से गोवा जाते हुए विमान में ही मोदी को हटाने का मन बना लिया था, ताकि गठबंधन के अपने सहयोगियों की नाराज़गी दूर कर सकें और अपनी उदारवादी छवि को भी बचा लें. 
लेकिन, पार्टी की बैठक में मोदी के समर्थन का माहौल देखकर उन्होंने अपने इरादे को दफ़्न कर दिया. 
इमेज स्रोत, Reuters
यहां तक कि आक्रामक पार्टी सहयोगियों को ख़ुश करने के लिए वाजपेयी ने उस बैठक के आख़िरी दिन मुसलमानों को काफ़ी बुरा-भला कहा और आरोप लगाया कि मुसलमान दूसरे समुदाय के लोगों के साथ नहीं रह सकते. 
इसके बावजूद लोगों के बीच कवि हृदय वाजपेयी कि छवि वैसी ही बनी रही. पूर्व और मौजूदा कट्टर हिंदूवादी नेताओ के उलट, वाजपेयी ऐसे प्रधानमंत्री बन गए, जिन्हें जनता के एक बड़े तबके का प्यार और सम्मान मिला. 
ऐसा इसलिए हुआ क्योंकि वाजपेयी राजनीति के मंझे हुए खिलाड़ी थे. उनहोंने राजनीति में मोहब्बत और जज़्बातों की अहमियत का अंदाज़ा था और वो वक़्त पड़ने पर इनका बख़ूबी मुजाहिरा भी करते थे. 
वाजपेयी की भाषण कला की वजह से ही कश्मीर में बहुत से लोग उन्हें सूफ़ी संत कहते थे. उन्होंने जनता से एक राब्ता क़ायम कर लिया था. 
इसकी बड़ी वजह ये थी कि उन्होंने उस आंदोलन की स्वीकार्यता बढ़ाई, जिस विचारधारा में वो ख़ुद पले-बढ़े थे. लेकिन अपनी विचारधारा के प्रचार-प्रसार के लिए वाजपेयी ने अपने सियासी विरोधियों के नुस्खों पर अमल किया. 
इमेज स्रोत, GETTY IMAGES/DIBYANGSHU SARKAR
इसमें अचरज नहीं होना चाहिए कि वाजपेयी को उन के कट्टर वैचारिक विरोधियों से भी तारीफ़ मिली. वाजपेयी के मुरीदों में कम्युनिस्ट भी शामिल थे और सीएन अन्नादुरै जैसे कद्दावर तमिल नेता भी. 
1965 में जब भाषा के सवाल पर संसद में बहस चल रही थी, तो अन्ना ने कहा था कि, "हिंदी को लेकर हमारा विरोध क्यों है? मैं इसे साफ़ शब्दों में बयां करना चाहता हूं. हम किसी भी भाषा के ख़िलाफ़ नहीं हैं. ख़ास तौर से जब मैं अपने दोस्त श्रीमान वाजपेयी को बोलते हुए सुनता हूं तो मुझे लगता है कि हिंदी तो बहुत मीठी ज़बान है."
लेकिन, अब जबकि लोकसभा में अपने बहुमत की वजह से बीजेपी बहुत आक्रामक हो उठी है और नए-नए इलाक़ों में विस्तार कर रही है, तो वाजपेयी एक राष्ट्रीय प्रतीक बन गए हैं. जबकि वाजपेयी ब्रांड राजनीति को उनकी पार्टी की नई पीढ़ी ने तिलांजलि दे दी है.
एक और मोर्चे ऐसा है जिसमें वाजपेयी की उपलब्धियों का कोई मुक़ाबला नहीं. प्रधानमंत्री मोदी अक्सर कहते रहते हैं कि पुराने दौर में पश्चिमी देश भारत से संबंध को लेकर हिचकिचाहट रखते थे, जो अब बीते दौर की बात हो चुकी है. 
हक़ीक़त ये है कि, पश्चिमी देशों की ये हिचकिचाहट उस वक़्त दूर होनी शुरू हुई थी, जब वाजपेयी सत्ता में थे. 
उन्होंने आर्थिक उदारीकरण को दोबारा रफ़्तार दी थी. वाजपेयी देश में मोबाइल क्रांति के जन्मदाता थे. उन्होंने पाकिस्तान और दूसरे देशों से संबंध बेहतर करने के लिए लगातार कोशिशें कीं. 
लेकिन, पीएम के तौर पर उनकी सब से बड़ी उपलब्धि रही, देश में बड़े पैमाने पर बुनियादी ढांचे के विकास से राष्ट्र का पुनर्निर्माण. 
शायद ये वाजपेयी की अच्छी क़िस्मत ही थी कि वो सही वक़्त पर सही जगह पर थे. वो ख़ुशक़िस्मत थे क्योंकि उन्होंने पूर्णायु पायी. 
देश की जनता का एक बड़ा तबका वाजपेयी के आख़िरी दिनों तक उनका मुरीद रहा. 
आज जबकि वाजपेयी के सियासी वारिसों की कथनी और करनी उनसे बिल्कुल अलग दिखती है, तो वाजपेयी का आभामंडल और भी बढ़ गया है.
(एनपी उल्लेख, 'द अनटोल्ड वाजपेयी: पॉलिटिशियन एंड पाराडॉक्स' के लेखक हैं. ये लेखक के निजी विचार हैं.)
(ये लेख सबसे पहले 20 अगस्त 2018 को प्रकाशित हुआ था)
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
भारत अपनी आज़ादी के 75 साल पूरा कर चुका है. इन 75 सालों में देश ने कई ऐसे मौके देखे हैं जो अपने आप में ऐतिहासिक हैं. 
इसी तरह वो भाषण भी ऐतिहासिक है जिसे भारत के पहले प्रधानमंत्री जवाहर लाल नेहरू ने 14 अगस्त, 1947 की आधी रात को दिया था. इस भाषण को 'ट्रिस्ट विद डेस्टिनी' के नाम से ही जाना जाता है. 
पाकिस्तान बनने से कुछ क्षण पहले मोहम्मद अली जिन्ना ने भी अपने देशवासियों को संबोधित किया था. 
उस दौर में बीबीसी ने इन दोनों को ही कवर किया था और दिखाया था कि उस वक्त यानी आज़ादी के ठीक बाद भारत और पाकिस्तान का माहौल कैसा था.
भारत की आज़ादी के वक्त को कवर कर रहे इस वीडियो में संवाददाता बता रहे हैं कि उन्होंने इतनी संख्या में लोग कभी नहीं देखे हैं. लोग सड़कों पर निकल रहे हैं, जश्न मना रहे हैं. वीडियो में दिखाया गया है कि किस तरह ब्रिटिश झंडे को हटाकर तिरंगा फहराया जा रहा है.
समाप्त
ऐसा ही कवरेज बीबीसी ने पाकिस्तान के लिए किया था, जब 15 अगस्त 1947 को मोहम्मद अली जिन्ना पाकिस्तान को संबोधित कर रहे थे. 
आज़ादी के 6 साल बाद बीबीसी ने देश के पहले प्रधानमंत्री जवाहर लाल नेहरू का पहला टेलीविजन इंटरव्यू किया था. 
ये बीबीसी की 'प्रेस कॉन्फ्रेंस' सिरीज़ थी, जिसका संचालन विलियम क्लार्क कर रहे थे. इस इंटरव्यू में प्रधानमंत्री जवाहर लाल नेहरू से सवाल पूछने के लिए विलियम क्लार्क के अलावा तीन पत्रकार और मौजूद थे. न्यू स्टेट्समैन एंड नेशन के एडिटर किंग्स्ले मार्टिन, संडे टाइम्स के एडिटर एचवी हडसन, इकनॉमिस्ट के फॉरेन एडिटर डॉनल्ड मैकलॉक्लन.
इंटरव्यू के दौरान ही जवाहर लाल नेहरू ख़ुद ये बताते दिख रहे हैं कि ये इनका पहला टेलीविजन इंटरव्यू है. वो ये भी कहते हैं कि उन्हें टेलीविजन के बारे में कम ही जानकारी है. 
इंटरव्यू में जवाहर लाल नेहरू से ये भी पूछा जा रहा है कि वो आज़ादी के बाद से अब तक के भारत की प्रगति को कैसे देखते हैं? जवाहर लाल नेहरू कहते हैं कि इन सालों में देश ने प्रगति भी की है और देश करना चाहता था उसमें थोड़ी कमी भी रह गई है. 
जवाहर लाल नेहरू आगे बताते हैं कि भारत किस तरह एक साथ लोकतंत्र की तरफ़ बढ़ा है. नेहरू इस मौके पर महात्मा गांधी, अपनी जेल यात्रा और पड़ोसी देशों का भी ज़िक्र करते नज़र आ रहे हैं.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Roli Books
9 अगस्त, 1947 को नोआखाली जाते हुए महात्मा गांधी कलकत्ता में रुके थे. कलकत्ता में उन दिनों  सांप्रदायिक दंगों के कारण मुसलमानों के मन में डर समाया हुआ था. 
उन्होंने गांधी से अनुरोध किया कि नोआखाली जाने से पहले वो कुछ समय कलकत्ता में बिताएं ताकि शहर को जला रही सांप्रदायिकता की भयानक आग में थोड़ा पानी छिड़का जा सके. 
जैसे ही उन दिनों दिल्ली की यात्रा पर गए शहीद सुहरावर्दी ने सुना कि गाँधीजी कलकत्ता में हैं, उन्होंने अपनी यात्रा बीच में रोक कर कलकत्ता लौटने का फ़ैसला किया. 
इमेज स्रोत, Roli Books
आज़ादी से चार दिन पहले बीबीसी ने  ब्रिटिश साम्राज्य के सबसे बड़े दुश्मन से एक संदेश देने का अनुरोध किया. गांधीजी के सचिव रहे प्यारे लाल अपनी किताब 'महात्मा गांधी द लास्ट फ़ेज़' में लिखते हैं, 'जीत के साथ साथ वो समय दुख का भी था और गांधी ने महसूस किया कि उन्हें कुछ भी नहीं कहना हैं. 
बीबीसी ने ज़ोर दिया कि उनका संदेश कई भाषाओं में अनुवादित करके प्रसारित किया जाएगा. लेकिन निर्मल कुमार बोस के ज़रिए महात्मा गांधी ने बीबीसी को सख़्त भाषा में संदेश भिजवाया. उन्होंने बोस से कहा, "मुझे इस प्रलोभन में नहीं आना चाहिए. उनसे कह दो कि वो भूल जाएं कि मुझे अंग्रेज़ी आती है."
समाप्त
इमेज स्रोत, Navjeevan Press
उसी शाम जब  शहीद सुहरावर्दी ने कहा कि कलकत्ता को कुछ समय के लिए गांधी की ज़रूरत है तो गांधी ने उन्हें जवाब दिया, "ठीक है मैं नोआखाली की यात्रा स्थगित कर देता हूँ, बशर्ते आप मेरे साथ रहना स्वीकार करें. हमें तब तक काम करना होगा जब तक कलकत्ता में हर हिंदू और मुसलमान उस जगह पर नहीं लौट जाता जहाँ वो पहले रह रहा था. हम अपनी आख़िरी साँस तक अपनी कोशिश जारी रखेंगे. मैं नहीं चाहता कि आप इसपर तुरंत फ़ैसला लें. आप अपने घर जाएं और अपनी बेटी से सलाह करें. पुराने सुहरावर्दी को मर कर एक फ़कीर का रूप धारण करना होगा."  
सुहरावर्दी ने गांधी का प्रस्ताव स्वीकार कर लिया. 12 अगस्त को हुई प्रार्थना सभा में गांधी ने कहा कि उन्हें कुछ हिंदुओं ने आगाह किया है कि सुहरावर्दी पर विश्वास न करें. 
लेकिन वो सोहरावर्दी पर विश्वास करेंगे और बदले में ये भी चाहेंगे कि उन पर भी विश्वास किया जाए. गांधी ने कहा, "हम दोनों एक ही छत के नीचे रहेंगे और एक दूसरे से कुछ भी नहीं छिपाएंगे. लोगों को हर परिस्थिति में सच कहने का साहस होना चाहिए."
इमेज स्रोत, Roli Books
सुहरावर्दी और गांधी दोनों हैदरी मंज़िल पहुंचे
13 अगस्त की सुबह गांधी ने सोदपुर आश्रम  और सुहरावर्दी ने अपना घर छोड़ दिया और बेलियाघाट के एक टूटे फूटे छोड़ दिए गए मुस्लिम घर हैदरी मंज़िल में पहुंच गए. 
तुषार गांधी अपनी किताब 'लेट्स किल गांधी' में लिखते हैं, 'ठीक 2 बज कर 28 मिनट पर गांधी ने अपना कमरा छोड़ा. 2 बजकर 30 मिनट पर वो कार में ड्राइवर के बग़ल में बैठ कर हैदरी मंज़िल की तरफ़ चल पड़े. हैदरी मंज़िल  कलकत्ता के एक गंदे इलाके बेलियाघाट में एक मुसलमान का घर था. 12 घंटों में उस घर की सफ़ाई कर उसे रहने लायक बनाया गया था. ये घर चारों तरफ़ से खुला हुआ था. गांधी और उनके साथियों के लिए तीन कमरे साफ़ किए गए थे. एक कमरे में गांधी के रहने का इंतज़ाम किया गया गया था. दूसरे कमरे में  उनके साथियों और सामान को रख गया था. तीसरे कमरे में गांधी का  दफ़्तर बनाया गया था.' 
इमेज स्रोत, Roli Books
जैसे ही गांधी और सोहरावर्दी की कारें वहाँ पहुंची नाराज़ भीड़ ने उनका स्वागत किया. प्यारे लाल लिखते हैं, "अभी भीड़ प्रदर्शन कर ही रही थी कि  वहाँ एक अंग्रेज़ होरेस एलेक्ज़ेंडर पहुंच गए. भीड़ ने उन्हें रोकने की कोशिश की. जब उनके साथ एक भारतीय ने भीड़ को समझाने की कोशिश की तो भीड़ ने 'गाँधी वापस जाओ' के नारे लगाने शुरू कर दिए. कुछ युवा लोगों ने खिड़की पर चढ़ कर उस कमरे में घुसने की कोशिश की जिसमें गांधी रुके हुए थे. जैसे ही होरेस ने खिड़कियों को बंद करने की कोशिश की उन पर पत्थरों की बरसात शुरू हो गई और खिड़कियों के शीशे टूट कर हर दिशा में उड़ने लगे." 
इमेज स्रोत, Getty Images
शहीद सुहरावर्दी
वहाँ मौजूद हिंदुओं ने गांधी पर मुस्लिम समर्थक होने का आरोप लगाते हुए उनसे बेलियाघाट छोड़ देने के लिए कहा. 
प्यारे लाल लिखते हैं, "गांधी ने इन लोगों के साथ दो बार मुलाकात की. इन लोगों ने गाँधी से शिकायत की कि वो पिछले साल 16 अगस्त को कहाँ थे जब  उनके ख़िलाफ़ 'डायरेक्ट एक्शन' की शुरुआत हुई थी ? अब मुसलमानों  के इलाके में थोड़ा परेशानी आई तो आप उन्हें बचाने दौड़ते हुए चले आए." 
गांधी ने जवाब दिया, "अगस्त  1946 से लेकर अब तक हुगली का बहुत पानी बह गया है. उस समय मुसलमानों ने जो कुछ किया वो ग़लत था लेकिन 1946 का बदला 1947 में लेने का क्या फ़ायदा है ? अगर बेलियाघाट के हिंदू अपमे मुस्लिम पड़ोसियों को वापस आने का न्योता दें तो वो मुस्लिम बहुल इलाके में जा कर उनसे भी हिंदुओं को वापस बुलाने का अनुरोध करेंगे. गांधी की इस मुद्रा से हिंदुओं की नाराज़गी तुरंत दूर हो गई." 
इमेज स्रोत, Roli Books
गांधी ने कहा मैं अपनेआप को आपके संरक्षण में दे रहा हूँ. आपको छूट है कि आप मेरे ख़िलाफ़ हो सकते हैं. मैं अपने जीवन के अंतिम पड़ाव पर पहुंच गया हूँ. मैंने नोआखाली के मुसलमानों से भी इसी अंदाज़ में बात की है. आप क्यों नहीं देख पा रहे कि  इस कदम से मैंने नोआखाली में हिंदुओं की सुरक्षा की ज़िम्मेदारी  एक तरह से शहीद सुहरावर्दी और उनके साथियों पर छोड़ दी है ?
इमेज स्रोत, Getty Images
सुहरावर्दी ने अपनी ग़लती मानी
लेकिन जब दिल्ली में सरदार पटेल ने सुना कि गांधीजी हैदरी मंजिल में रहने चले गए हैं तो उन्होंने गांधी को पत्र लिखकर अपनी चिंता का इज़हार किया. 
उन्होंने लिखा, 'तो आपको कलकत्ता में रोक लिया गया है वो भी एक ऐसे घर में जो खंडहर बन चुका है और जो गुंडों और बदमाशों का अड्डा है. क्या आपका स्वास्थ्य ये तनाव झेल पाएगा ?  मुझे पूरा अंदाज़ा है कि वो बहुत गंदी जगह होगी. मुझे अपने बारे में बताते रहिएगा.'  
उस शाम हैदरी मंज़िल के अहाते में हुई प्रार्थना सभा में करीब  दस हज़ार से अधिक लोग मौजूद थे. गांधी ने लोगों को संबोधित करते हुए कहा, 'कल 15 अगस्त को  हम ब्रिटिश  शासन से मुक्त हो जाएंगे. लेकिन आज आधी रात को भारत दो देशो में विभाजित हो जाएगा. कल का दिन ख़ुशी के दिन के साथ साथ दुख का भी दिन होगा. अगर कलकत्ता में बीस लाख हिंदू और मुस्लिम एक दूसरी की जान के प्यासे हो रहे हैं तो मैं किस मुँह से नोआखाली जाकर  मुसलमानों के सामने हिंदुओं का केस रखूँगा? 
इमेज स्रोत, Getty Images
प्रार्थना के बाद गांधी अपने कमरे में आ गए. थोड़ी देर बाद वो सड़क की तरफ़ खुलने वाली खिड़की के सामने पहुंच गए. नीचे खड़ी भीड़ सुहरावर्दी के ख़िलाफ़ नारे लगा रही थी.
तुषार गाँधी लिखते हैं- गांधी ने सुहरावर्दी को अपने बग़ल में आने के लिए कहा. उन्होंने अपना एक हाथ सुहरावर्दी और दूसरा हाथ मनु के कंधे पर रखा. भीड़ में से किसी ने चिल्ला कर सुहरावर्दी से पूछा क्या आप एक साल पहले कलकत्ता में हुई हत्याओं के लिए ज़िम्मेदार नहीं थे ? सुहरावर्दी ने उन हत्याओं में अपनी भूमिका स्वीकार करते हुए कहा, 'हाँ मैं उसके लिए ज़िम्मेदार था.' भीड़ का इसपर सकारात्मक असर हुआ.
इमेज स्रोत, Rupa
15 अगस्त को गांधी दो बजे सुबह सोकर उठे
14 अगस्त की रात जब भारत आज़ाद हो रहा था और नेहरू संसद के केंद्रीय हॉल में अपना भाषण दे रहे थे, तीन दशकों से  भारत की आज़ादी की लड़ाई लड़ने वाला सबसे बड़ा नेता हैदरी मंज़िल के एक अंधेरे कमरे में फ़र्श पर गहरी नींद में सोया हुआ था. 
माउंटबेटन और नेहरू दोनों ने गांधी से आज़ादी के दिन दिल्ली में रहने का अनुरोध किया था लेकिन गांधी ने ये कहते हुए उस अनुरोध को स्वीकार नहीं किया था कि कलकत्ता में उनकी ज़्यादा ज़रूरत है. 15 अगस्त, 1947 भारत के करोड़ों लोगों के लिए एक ऐतिहासिक दिन था लेकिन गांधीजी के लिए भी  दूसरे कारण से वो दिन बहुत ख़ास था.
इमेज स्रोत, Mahatamagandhi.org
अपने सचिव महादेव देसाई के साथ महात्मा गांधी
इस दिन उनके निकटतम सहयोगी रहे महादेव देसाई की पाँचवीं पुण्यतिथि थी. प्रमोद कपूर अपनी किताब 'गांधी ऐन इलस्ट्रेटेड बायोग्राफ़ी' में लिखते हैं, 'उस दिन गांधी हैदरी मंज़िल में  जागने के अपने नियत समय से एक घंटा पहला दो बजे उठ गए. पिछले पाँच सालों के 15 अगस्त की तरह उस दिन भी उन्होंने उपवास रखा और अपने सचिव की याद में पूरी गीता पढ़वाई.
इमेज स्रोत, Roli Books
गांधी के मुस्लिम मेज़बानों ने पूरे घर को तिरंगे झंडे से सजा रखा था. भोर होने के पहले ही  रबींद्रनाथ टैगोर के गीत गाता हुआ युवा लड़कियों का एक जत्था वहाँ आया. 
जब वो गांधी की खिड़की के नीचे पहुंचीं तो उन्होंने गाना बंद कर दिया और वहाँ हो रही प्रार्थना में शामिल हो गईं. थोड़ी देर बाद लड़कियों का एक और जत्था वहाँ पहुंच गया और उसने भी गीत गाने शुरू कर दिए. 
दोपहर को गांधी बेलियाघाट में एक मैदान में प्रार्थना सभा में गए जहाँ हिंदु, मुस्लिम और समाज के हर तबकें के लोग शामिल हुए. वहाँ सबने एक स्वर में नारा लगाया, 'हिंदू- मुस्लिम एक हों.' 
उस दिन कलकत्ता में आज़ादी के स्वागत में हर जगह रोशनी की गई थी लेकिन गांधी इस सबसे दूर ही रहे. राजमोहन गांधी, गांधी की जीवनी 'मोहन दास' में लिखते हैं, उस दिन हैदरी मंज़िल में गांधी से मिलने वालों का ताँता लगा रहा. मिलने वालों में प्रफुल्ल घोष की अध्यक्षता वाली नई मंत्रिपरिषद, पश्चिम बंगाल के राज्यपाल राजगोपालाचारी, छात्र, कम्युनिस्ट और बहुत से आम लोग भी थे.
इमेज स्रोत, Roli Books
उसी शाम उन्होंने इंग्लैंड में अपनी दोस्त अगाथा हैरिसन को एक पत्र लिखा, 'प्रिय अगाथा, मैं चर्खा कातते हुए ये पत्र तुम्हें डिक्टेट करा रहा हूँ. तुम्हें पता है कि आज जैसे बड़े अवसरों को मेरा मनाने का अपना तरीका है, प्रार्थना कर ईश्वर को धन्यवाद देना. इसके बाद उपवास का समय है अगर आप फल के रस पीने को उपवास मानें तो. और फिर गरीबों के साथ अपना जुड़ाव दिखाने के लिए चर्खा कातना. ब्रिटेन में मेरे सारे दोस्तों को प्यार.' 
इस तरह ब्रिटिश साम्राज्य के सबसे बड़े दुश्मन ने अपने देश की आज़ादी के दिन सभी ब्रिटेनवासियों को अपना प्यार भेजा. उसी दिन गांधी ने राजकुमारी अमृत कौर को भी एक पत्र लिखा,  'मैं एक मुस्लिम के घर में रह रहा हूँ. वो सब बहुत अच्छे हैं. मुझे जितनी भी मदद की ज़रूरत है वो मुझे अपने मुस्लिम दोस्तों से मिल रही है मुझे दक्षिण अफ़्रीका में बिताए और ख़िलाफ़त के दिन याद आ रहे हैं. हिंदू और मुसलमान एक दिन के अंदर दोस्त बन गए हैं. मुझे नहीं पता कि ये कब तक चलेगा ? ऐसा लगता है कि सुहरावर्दी भी अब बदल गए हैं.' 
इमेज स्रोत, Roli Books
अपनी प्रार्थना सभा में गांधीजी ने कलकत्ता में लोगों के दिलों में हो रहे बदलाव पर अपनी ख़ुशी ज़ाहिर की और लाहौर से आ रही पागलपन की ख़बरों और चटगाँव में जो अब पाकिस्तान का हिस्सा बन चुका था, अचानक आई बाढ़ पर अपनी चिंता प्रकट की. 
उन्होंने कलकत्ता के लोगों से भारत में रहने का फ़ैसला करने वाले अंग्रेज़ों से उसी तरह का व्यवहार करने का अनुरोध किया जैसा व्यवहार वो अपने प्रति करने की अपेक्षा करते हैं. फिर उन्होंने असामान्य फ़रमाइश की कि उन्हें कलकत्ता की सड़कों पर कार से घुमाया जाए ताकि वो अपनी आँखों से देख सकें कि  कलकत्ता के लोगों के दिलों में आया बदलाव वाकई एक चमत्कार है या दुर्घटना. 
अगले दिन यानि 16 अगस्त को गांधी ने 'हरिजन' के अंक में लिखा, 'कलकत्ता के लोगों के दिलों में हुए परिवर्तन का हर जगह श्रेय मुझे दिया जा रहा है जिसके कि मैं लायक नहीं हूँ, न ही शहीद सोहरावर्दी इसके हकदार हैं. ये बदलाव एक या दो व्यक्तियों की कोशिश से नहीं आ सकता. हम लोग ईश्वर के हाथ के खिलौवे हैं. वो हमें अपनी धुन पर नचाता है.'
इमेज स्रोत, Roli Books
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
माउंटबेटन ने गांधी को 'वन मैन आर्मी' कहा
18 अगस्त को ईद थी. उस दिन मोहम्मडन स्पोर्टिंग फ़ुटबॉल क्लब के मैदान पर हुई गांधी की प्रार्थना सभा में करीब पाँच लाख हिंदू और मुसलमान शामिल हुए. हर दिन उनकी सभाओं में भीड़ बढ़ती जा रही थी. 
15 अगस्त को गांधी के पास पटना से टेलिफ़ोन संदेश आया कि  कलकत्ता के जादू का असर वहाँ भी महसूस किया जा रहा है. 24 अगस्त को संविधान सभा की बैठक में मुस्लिम लीग ने एक प्रस्ताव पास कर  कलकत्ता में शाँति बहाल करने और दोनों देशों के बीच  भाईचारा बढ़ाने के गाँधी के प्रयासों की तारीफ़ करते हुए कहा कि इससे ह़ज़ारों मासूम लोगों की जान बच गई है. 
लॉर्ड माउंटबेटन ने भी महात्मा गाँधी को पत्र लिख कर कहा, 'पंजाब में हमारे पास 55000 सैनिक हैं तब भी वहाँ दंगे जारी हैं. बंगाल में हमारे पास सिर्फ़ एक शख़्स है, आप और वहाँ दंगे पूरी तरह से रुक गए हैं. एक प्रशासक के तौर पर क्या मुझे एक सदस्यीय सीमा बल और उसके नंबर 2 सुहरावर्दी को अपना सम्मान प्रकट करने की अनुमति है ? आपको 15 अगस्त को संविधान सभा में गूँजी तालियों की आवाज़ सुननी चाहिए थी जो आपका नाम आने के बाद वहाँ गूँजी थी. उस समय हम सब आपके बारे में सोच रहे थे.'
इमेज स्रोत, Getty Images
महात्मा गाँधी सुहरावर्दी के साथ नोआखाली जाने की योजना बना रहे थे लेकिन उनपर नेहरू और  पटेल का दबाव था कि वो वहाँ के पंजाब जाएं जहाँ दिनोंदिन हालत ख़राब होती जा रही थी. 
लेकिन 31 अगस्त को हैदरी मंज़िल पर हुए हिंसक प्रदर्शन ने गाँधी को फिर से अपनी योजना बदलने पर मजबूर कर दिया. रात 10 बजे नाराज़ हिंदुओं ने घर की खिड़कियाँ दरवाज़ें और छत के पंखे तोड़ दिए. गांधी पर पत्थर और लाठियाँ फेंकी गईं. 
राजमोहन गांधी लिखते हैं, 'इस दौरान आभा और मनु ने गाँधी का साथ नहीं छोड़ा. गांधी ने हाथ जोड़ कर उपद्रवियों से चले जाने के लिए कहा लेकिन वो तभी वहाँ से हटे जब पुलिस अधीक्षक वहाँ पहुंचे. गाँधी रात साढ़े बारह बजे सोने गए लेकिन तीन घंटों के अंदर फिर जाग गए. उन्होंने सरदार पटेल को पत्र लिख कर घटना का ब्योरा दिया. सुबह जब कलकत्ता में हुई हिंसा में करीब 50 लोगों के मरने की ख़बर गांधी के पास पहुंची तो उन्होंने तय किया कि वो न तो नोआखाली जाएंगे और न ही पंजाब. वो तब तक हैदरी मंज़िल में ही रहकर उपवास रखेंगे जब तक कलकत्ता में शाँति फिर नहीं बहाल हो जाती.'  
गांधी के उपवास का तुरंत असर हुआ और कलकत्ता में आश्चर्यजनक रूप से ख़ूनख़राबा रुक गया. हिंदुओं और मुसलमानों ने मिलकर शहर में शाँति मार्च निकाला. कलकत्ता के करीब 500 पुलिसकर्मियों ने भी गाँधी के समर्थन में ड्यूटी पर रहते हुए उपवास किया.
इमेज स्रोत, Roli Books
समाजवादी नेता राम मनोहर लोहिया गांधी के सामने उन युवा हिंदुओं को लेकर गए जिन्होंने हिंसा में अपना हाथ होना स्वीकार किया. उन्होंने अपने सारे हथियार गाँधी के सामने रख दिए. गांधी ने उन्हें देख कर कहा, 'मैं अपने जीवन में पहली बार स्टेन गन देख रहा हूँ.' 
इमेज स्रोत, Getty Images
जब 4 सितंबर को एक दूसरे समूह ने गांधी के सामने आकर कहा कि वो कोई भी सज़ा भुगतने के लिए तैयार हैं बशर्ते आप अपना उपवास तोड़ दें. गांधी का जवाब था, 'आप मुसलमानों के घरों में जाकर उन्हें आश्वस्त करिए कि उनका जीवन अब पूरी तरह सुरक्षित है. सभी धर्मों के लोगों द्वारा शाँति बनाए रखने का वादा करने के बाद 4 सिंतबर को गांधी ने 72 घंटों बाद अपना उपवास तोड़ दिया.
पश्चिम बंगाल के राज्यपाल चक्रवर्ती राजगोपालाचारी ने शहर के रोटरी क्लब में दिए गए भाषण में कहा, 'गांधी ने अपने जीवनकाल में बहुत सी उपलब्धियाँ हासिल की हैं. लेकिन मैं नहीं समझता कि वो उपलब्धियाँ उतनी महान हैं जितनी कलकत्ता की उनकी शांति बहाल करवाने की यह उपलब्धि.'
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Sureh Niazi/BBC
बरकतुल्लाह भोपाली
मौलाना बरकतुल्लाह भोपाली भारत की पहली निर्वासित सरकार के प्रधानमंत्री थे. इन्होंने पहली सरकार का गठन 1 दिसंबर, 1915 को अफ़ग़ानिस्तान में किया और उस सरकार में उनके साथ राष्ट्रपति थे राजा महेंद्र प्रताप सिंह. 
वही उबेदुल्लाह सिंधी इस सरकार में गृह मंत्री थे. इनकी दोस्ती हिंदू-मुस्लिम एकता की भी मिसाल रही है. 1 दिसंबर का दिन इसलिये चुना गया क्योंकि इसी दिन राजा महेंद्र प्रताप सिंह की पैदाइश हुई थी.  
लेकिन भोपाल से ताअल्लुक रखने वाले बरकतुल्लाह भोपाली वो क्रांतिकारी नेता हैं जिन्हें सरकारों ने लगभग भुला ही दिया है. 
भोपाल में बरकतुल्लाह भोपाली के नाम पर शहर की यूनिवार्सिटी का नाम ज़रूर है लेकिन पिछले कुछ सालों में इस यूनिवर्सिटी के नाम को बदलने की भी मांग होती रही है.
आज जब देश आज़ादी की 75वीं वर्षगांठ मना रहा है तब इतिहासकार और शहर से जुड़े लोगों का कहना है कि बरकतुल्लाह भोपाली को भुला देना मतलब अपने इतिहास से ऐसे व्यक्ति की यादों को मिटा देना है जिसने हिंदुस्तान की आज़ादी में एक अहम रोल अदा किया. 
समाप्त
इतिहासकार अशर किदवई का कहना है कि जो भी सरकारें रही हैं उन्होंने सिर्फ अपनों को बढ़ाया और हक़ीक़त में जिनका योगदान रहा उन्हें भुला दिया गया.  
उन्होंने कहा, "बरकतुल्लाह भोपाली भी उन्ही में से एक थे. देख लीजिये चाहे कांग्रेस जब थी तो उसने उन्हें ही बढ़ाया जो कांग्रेस से जुड़े क्रांतिकारी थी. अब जो सरकार है उसके लिये बरकतुल्लाह भोपाली को देखने का नज़रिया ही अलग है. इसलिये सिर्फ एक यूनिवर्सिटी का नाम रख दिया गया है उसके अलावा आपको इस शहर में ऐसी कोई चीज़ नज़र नहीं आएगी जो बताए कि बरकतुल्लाह भोपाली कौन थे और उनका योगदान क्या था."
इमेज स्रोत, Sureh Niazi/BBC
बरकतुल्लाह भोपाली के नाम पर भोपाल में एक यूनिवर्सिटी है
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
वहीं सैयद इफ्तिख़ार, जिन्होंने मौलाना बरकतुल्लाह भोपाली पर लिखी गई किताब का अनुवाद किया है उन्होंने बताया कि, "बरकतुल्लाह भोपाली ने देश के बाहर रह कर देश की आज़ादी के लिये काम किया. वो लगातार अंतराष्ट्रीय स्तर पर दूसरे मुल्कों में भारत की आवाज़ को बुलंद करते रहे ताकि लोगों को ब्रिटिश हुकूमत के ख़िलाफ एकजुट किया जा सकें. उन्हें हिंदुस्तान में बोलने की आज़ादी नही थी इसलिये वो बाहर चले गये."
हालांकि सैयद इफ्तिख़ार का मानना है कि अब जो हुकूमत है वो ऐसी है कि उसने सभी असली क्रांतिकारियों को भुला दिया है. 
बरकतुल्लाह यूथ फोरम भोपाल के कॉर्डिनेटर अनस अली आरोप लगाते हैं, "हुकूमत चाहे भाजपा की हो या कांग्रेस की दोनों ने बरकतुल्लाह भोपाली को जो सम्मान देना था वो नहीं दिया."
अनस अली, बरकतुल्लाह यूथ फोरम भोपाल के ज़रिये बरकतुल्लाह भोपाली की यादों को ताज़ा रखने के लिये हर साल कई कार्यक्रम आयोजित करवाते हैं. 
वो कहते हैं, "भोपाल में बरकतुल्लाह भोपाली के नाम पर एक यूनिवर्सिटी है. वो भी 1980 में उस वक़्त के मुख्यमंत्री अर्जुन सिंह की देन से, जब भोपाल यूनिवर्सिटी का नाम बरकतुल्लाह यूनिवर्सिटी किया गया. उसके बाद से आज तक किसी सड़क, चौराहे, ब्रिज या स्टेशन का नाम बरकतुल्लाह भोपाली के नाम पर नहीं रखा गया. यह सबसे छोटी चीज़ है जो शहर उनके लिये कर सकता है."
वो आगे कहते हैं, "यहां तक उनकी जयंती या पुण्यतिथि पर सरकारी प्रोग्राम तो दूर सरकार की तरफ़ से श्रद्धांजलि तक नहीं दी जाती यही रवैया विपक्षी दल का भी रहता है."
इमेज स्रोत, Arranged
अशर किदवई कहते हैं, "किताबों तक में आप नहीं देखेंगे कि उनका कोई चैप्टर हो. वो सिर्फ उर्दू कि एक किताब में ज़रूर पढ़े जाते हैं लेकिन उर्दू पढ़ने वाले बच्चे कितने हैं. जबकि वो ऐसे व्यक्ति थे जिन्होंने राजा महेंद्र सिंह, लाला हरदयाल जैसे लोगों के साथ मिलकर काम किया और उनके साथ मिलकर आज़ाद भारत का ख्वाब देखा."
बरकतुल्लाह भोपाली का जन्म 7 जुलाई 1854 को भोपाल के इतवारे इलाके में हुआ था. उनके पिता शुजाअत उल्लाह खान भोपाल हुकूमत में पुलिस में थे. बरकतुल्लाह भोपाली ने अपनी तालीम भोपाल के रेतघाट स्थित सुलेमानियां स्कूल से की थी जो आज भी मौजूद है. उसके बाद वो मुंबई चले गये.  
बरकतुल्लाह भोपाली को कैलीग्राफी भी आती थी. इसके अलावा अरबी, फ़ारसी, इंग्लिश, जापानी सहित उन्हें आठ भाषाओं का ज्ञान था. 
शिक्षा प्राप्त करने के बाद शुरुआत दौर में उसी स्कूल में शिक्षक के तौर पर पढ़ाना शुरू कर दिया था. उसके बाद ब्रिटिश विरोधी नज़रिया रखने की वजह से वो भोपाल छोड़कर चले गये. वो मुंबई पहुंच गये और वहां पर वो फिर से एक स्कूल में पढ़ने लगे ताकि अंग्रेज़ी की शिक्षा ले सकें. 
1887 में वो लंदन चले गये और वहां पर उर्दू, अरबी और फ़ारसी पढ़ाने लगे. साथ ही वो ख़ुद जर्मन, फ्रेंच और जापानी सीखने लगे. उसके बाद वो ओरियंटल कॉलेज ऑफ यूनिवर्सिटी ऑफ लिवरपूल में पढ़ाने लगे. इस दौरान वो इंडिया हाउस में लगातार भारतीय क्रांतिकारियों के संपर्क में आते रहे और वो वहां रहकर ब्रिटिश हुकूमत के ख़िलाफ़ झंडा बुलंद करते रहे. 
इंग्लैंड के बाद वो अमेरिका (1903), जापान (1909), जर्मनी (1914), तुर्की ,अफगानिस्तान (1915), सोवियत यूनियन (1919), फ्रांस और रोम (1924) में गये. उन्होंने जापान की टोक्यो यूनिवर्सिटी में अरबी की शिक्षा भी दी. 
इमेज स्रोत, Sureh Niazi/BBC
बरकतुल्लाह भोपाली गोपाल कृष्ण गोखले और श्यामा प्रसाद मुखर्जी से भी काफी प्रभावित थे. बरकतुल्लाह भोपाली वो व्यक्ति थे जिन्होंने देश के बाहर रह कर विदेश में अंग्रेज़ विरोधी गतिविधियों को आगे बढ़ाया जिसकी वजह से उन्हें सम्मान प्राप्त हुआ. 
उन्होंने विदेश में रहकर अंग्रेज़ विरोधी खैमा तैयार किया, इसके लिये एक देश से दूसरे देश की यात्रायें कीं, उनके राष्ट्र प्रमुखों से मुलाकात की. जिसमें रूस के लेनिन भी शामिल रहे हैं. बरकतुल्लाह भोपाली की विदेश यात्राओं का मक़सद ब्रिटिश विरोधी शक्तियों को जोड़ना था. 
बरकतुल्लाह भोपाली ग़दर पार्टी के संस्थापक सदस्यों में से एक थे. उनकी ख़ासियत यह रही है कि ग़दर पार्टी के अख़बार ग़दर के संपादक भी बरकतुल्लाह भोपाली थे जो अंग्रेज़ विरोधी इंक़लाबी तहरीर लिखा करते थे.
बरकतुल्लाह भोपाली की मौत अमेरिका के सेन फ्रांसिस्को में 20 सितंबर 1927 को हुई. उन्हें इस उम्मीद के साथ दफ़नाया गया था कि जब हिंदुस्तान आज़ाद हो जाएगा तो उनके जिस्म को हिंदुस्तान में दफ़न किया जाएगा लेकिन ऐसा न हो सका. 
राजा महेंद्र प्रताप सिंह के अनुसार प्रोफ़ेसर बरकतुल्लाह भोपाली ने कहा, "मैंने ईमानदारी के साथ अपनी मातृभूमि को स्वतंत्र कराने के लिए संघर्ष किया है पर आज जब मैं इस दुनिया को छोड़ रहा हूँ मुझे अफ़सोस है. मैं देश को स्वतंत्र नहीं देख सका पर मुझे विश्वास है लाखों देशभक्त बहादुर ईमानदार नौजवान आगे आएंगे और इस देश को आज़ाद करायेंगे मैं अपने देश का भाग्य उन वीरों को सौंपता हूं." 
"बरकतुल्लाह भोपाली देश के लिए जिए देश के लिए मरे."
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
पाकिस्तान को स्वतंत्र हुए 75 साल से अधिक का समय गुज़र चुका है. इस लंबे अरसे में हम अपने इतिहास के कितने ही हिस्सों से अनजान रहे. 
हम अपने स्वतंत्रता दिवस का आयोजन हर साल 14 अगस्त को और हमारे साथ स्वतंत्र होने वाला पड़ोसी देश भारत अपना यही आयोजन 15 अगस्त को मनाता है और हर साल ये सवाल उठता है कि दो देश जो एक साथ आज़ाद हुए हों, उनके स्वतंत्रता दिवस में एक दिन का अंतर कैसे आ गया? इस लेख में हमने इसी रहस्य को सुलझाने की कोशिश की है.
बुज़ुर्ग हमें बताते हैं कि पाकिस्तान रमज़ान की 27वीं रात को स्वतंत्र हुआ. और ये भी बताते हैं कि जिस दिन स्वतंत्र हुआ उस दिन अलविदा जुमा (रमज़ान के महीने का आख़िरी शुक्रवार) का दिन था. फिर हमें बताया जाता है कि उस दिन 14 अगस्त 1947 की तारीख़ थी और हम अपने साथ आज़ाद होने वाले देश से 'एक दिन बड़े' हैं.
लेकिन जब हम 1947 का कैलेंडर देखते हैं तो पता चलता है कि उस दिन तो गुरुवार था और हिजरी तारीख़ भी 27 नहीं बल्कि 26 रमज़ान थी.
फिर हम पाकिस्तान के डाक टिकट देखते हैं जो पाकिस्तान की स्वतंत्रता के 11 महीने बाद 9 जुलाई 1948 को जारी हुए थे. इन टिकटों पर साफ़तौर पर पाकिस्तान का स्वतंत्रता दिवस 15 अगस्त 1947 छपा हुआ है.
समाप्त
फिर इस निष्कर्ष पर पहुंचते हैं कि पाकिस्तान का स्वतंत्रता दिवस भी 14 नहीं बल्कि 15 अगस्त 1947 है, तो फिर स्वतंत्रता दिवस की पहली सालगिरह 14 अगस्त 1948 को क्यों मनाई गई? 
इमेज स्रोत, Getty Images
15 अगस्त 1947 को एक पाकिस्तानी सरकार के प्रतिनिधिमंडल ने लंदन के लैंकेस्टर हाउस में ब्रिटिश अधिकारियों को पाकिस्तानी झंडा भेंट किया।
इस तरह दिमाग़ में फिर एक बार उलझन पैदा होती है कि पाकिस्तान आज़ाद कब हुआ था: 14 अगस्त 1947 को या फिर 15 अगस्त 1947 को....
अगर हम 14 अगस्त 1947 को स्वतंत्र हुए तो स्वतंत्रता के 11 महीने बाद प्रकाशित होने वाले डाक टिकटों पर स्वतंत्रता दिवस की तारीख़ 15 अगस्त क्यों लिखी हुई है और अगर पाकिस्तान 15 अगस्त 1947 को स्वतंत्र हुआ तो हमने स्वतंत्रता की पहली सालगिरह 15 अगस्त की बजाय 14 अगस्त 1948 क्यों मनाई? और सबसे बढ़कर तो ये कि आज तक सालगिरह 15 के बजाय 14 अगस्त को क्यों मनाते चले आ रहे हैं?
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
इस बारे में सबसे महत्वपूर्ण दस्तावेज़ 1947 का इंडियन इंडिपेंडेंस एक्ट (Indian Independence Act 1947) है जिसे ब्रिटिश संसद ने पास किया और जिसे ब्रिटेन के छठे राजा ने 18 जुलाई 1947 को प्रमाणित किया. इस एक्ट की एक प्रति पाकिस्तान के सेक्रेटरी जनरल चौधरी मोहम्मद अली ने (जो इसके बाद पाकिस्तान के प्रधानमंत्री भी बने) 24 जुलाई 1947 को क़ायद-ए-आज़म को भेजी.
ये क़ानून 1983 में ब्रिटिश सरकार द्वारा प्रकाशित किए गए दस्तावेज़ 'द ट्रांसफर ऑफ़ पावर' के वॉल्यूम 12 के पेज नंबर 234 पर है और इसका अनुवाद क़ायद-ए-आज़म पेपर्स प्रोजेक्ट, कैबिनेट डिविज़न, पाकिस्तान सरकार, इस्लामाबाद द्वारा प्रकाशित 'जिन्ना पेपर्स' (के उर्दू अनुवाद) के वॉल्यूम तीन के पेज नंबर 45 से पेज नंबर 72 तक देखा जा सकता है. इस क़ानून में साफ़ तौर पर लिखा है.
15 अगस्त 1947 से ब्रिटिश भारत में दो स्वतंत्र देश बनाए जाएंगे जो क्रमशः भारत और पाकिस्तान के नाम से जाने जाएंगे.
इसके बाद इस क़ानून में 'इन देशों से' मतलब नए देशों और 'तय किए गए दिन' का मतलब 15 अगस्त की तारीख़ होगी.
ट्रांसफ़र ऑफ़ पॉवर, वॉल्यूम 12 के पेज नंबर 234 पर मूल लेख इस प्रकार है:
इमेज स्रोत, legislation.gov.uk
इस क़ानून के बारे में जारी होने वाले कुछ और आदेश देखें जिनके कुछ अंश और अनुवाद ज़ियाउद्दीन लाहौरी ने अपने लेख 'स्वतंत्रता दिवस: शुक्रवार 27 रमज़ान या 15 अगस्त' सामग्री पत्रिका 36. कराची यूनिवर्सिटी के लेखन,संकलन और अनुवाद विभाग में शामिल किया है.
7 अगस्त, 1947: संयुक्त राष्ट्र में ब्रिटिश स्थायी प्रतिनिधि को विदेशी कार्यालय का तार
"अब वायसरॉय ने तार भेजा है कि मुसलमान नेता संयुक्त राष्ट्र की सदस्यता के लिए अर्ज़ी देने की ज़रूरत को स्वीकार करते हैं. उन्होंने कहा है कि ब्रिटेन फौरी तौर पर पाकिस्तान की तरफ़ से अर्ज़ी दायर करे और जब पाकिस्तान 15 अगस्त को एक आज़ाद देश बन जाएगा तो वो इसकी प्रमाणिकता सीधे तौर पर ख़ुद करेगा." (पेज नंबर 570)
12 अगस्त, 1947 भारत और पाकिस्तान की सदस्यता के विशेषाधिकार पर संयुक्त राष्ट्र सचिवालय के ज्ञापन की प्रेस विज्ञप्ति से एक अंश
"भारतीय स्वतंत्रता एक्ट में है कि अगस्त 1947 की 15 तारीख़ को भारत में दो स्वतंत्र देश क्रमशः भारत और पाकिस्तान के नाम से स्थापित होंगे." (पेज नंबर 685)
इमेज स्रोत, Getty Images
फ़ातिमा जिन्ना, एडविना माउंटबेटन, लुईस माउंटबेटन और मुहम्मद अली जिन्ना कराची में पाकिस्तान की स्थापना से पूर्व डिनर के दौरान
ब्रिटिश सरकार ने ये एलान तो कर दिया कि पाकिस्तान और भारत दोनों एक ही समय यानी 15 अगस्त 1947 को ज़ीरो आवर पर स्वतंत्र होंगे लेकिन मुश्किल ये हुई कि लॉर्ड माउंटबेटन को 14 और 15 अगस्त 1947 की आधी रात को नई दिल्ली में भारत की स्वतंत्रता का एलान करना था. 
चुनी हुई सरकार को सत्ता सौंपनी थी और ख़ुद स्वतंत्र भारत के पहले गवर्नर जनरल का पद संभालना था.
मुश्किल का हल ये निकाला गया कि लॉर्ड माउंटबेटन 13 अगस्त 1947 को कराची आएं और 14 अगस्त 1947 की सुबह पाकिस्तान की संविधान सभा को संबोधित करते हुए सत्ता हस्तांतरण की कार्रवाई पूरी करें और ये एलान करें कि इस रात यानी 14 और 15 अगस्त 1947 की आधी रात को पाकिस्तान एक स्वतंत्र देश बन जाएगा.
इसलिए ऐसा ही हुआ. 13 अगस्त 1947 को लार्ड माउंट बेटन कराची आ गए और उसी रात कराची के गवर्नर जनरल हाउस में उनके सम्मान में रात्रि भोज रखा गया. जिसे संबोधित करते हुए मोहम्मद अली जिन्ना ने कहा:
"मैं महामहिम के स्वास्थ्य का जाम पेश करते हुए बहुत ख़ुशी महसूस कर रहा हूँ. बहुत ही महत्वपूर्ण और एक अलग अवसर है. आज भारत के लोगों को पूरी तरह से सत्ता हस्तांतरित होने वाली है और 15 अगस्त 1947 के तय किए गए दिन पर दो स्वतंत्र और संप्रभु देश पाकिस्तान और भारत अस्तित्व में आ जाएंगे. महामहिम की सरकार का यह निर्णय उस बुलंद लक्ष्य को प्राप्त करेगा जिसे राष्ट्रमंडल का एकमात्र उद्देश्य घोषित किया गया था.
अगले दिन,गुरुवार 14 अगस्त 1947, 26 रमज़ान 1366 हिजरी की सुबह 9 बजे कराची की वर्तमान सिंध असेंबली बिल्डिंग में पाकिस्तान की संविधान सभा का विशेष सत्र शुरू हुआ.
सुबह से ही बिल्डिंग के सामने उत्साहित जनता एकत्रित थी.जब पाकिस्तान के नामित गवर्नर जनरल मोहम्मद अली जिन्ना और लार्ड माउंट बेटन एक विशेष बग्गी में सवार होकर असेंबली हॉल पहुंचे तो जनता ने उत्साहित नारों और तालियों से उनका स्वागत किया. असेंबली की सभी कुर्सियां भरी हुई थी.
इमेज स्रोत, Getty Images
कराची में अपने 14 अगस्त के भाषण के बाद लॉर्ड माउंटबेटन और उनकी पत्नी एडविना एक भीड़ के बीच रथ में सवार हुए
गैलरी में नाम चीन लोग, राजनेताओं और देश विदेश के अख़बारों के संवाददाताओं की भारी संख्या मौजूद थी. अध्यक्ष की कुर्सी पर संविधान सभा के अध्यक्ष मोहम्मद अली जिन्ना बैठे थे और उनके बराबर में लॉर्ड माउंट बेटन की कुर्सी थी. दोनों ने जब अपनी अपनी कुर्सी संभाली तो औपचारिक तौर पर कार्रवाई की शुरुआत की गई.
सबसे पहले लॉर्ड माउंट बेटन ने ब्रिटेन के राजा का संदेश पढ़ कर सुनाया जिसमे जिन्ना को संबोधित करते हुए कहा गया था:
"ब्रिटिश राष्ट्रमंडल के देशों की पंक्ति में शामिल होने वाले नए राष्ट्र की स्थापना के महान अवसर पर मैं आपको हार्दिक बधाई देता हूं. आपने जिस तरह से स्वतंत्रता प्राप्त की है वह पूरी दुनिया में स्वतंत्रता-प्रेमी लोगों के लिए एक उदाहरण है. मैं उम्मीद रखता हूँ कि ब्रिटिश राष्ट्रमंडल के सभी सदस्य लोकतंत्र के सिद्धांतों को बनाए रखने में आपका साथ देंगे.
इस संदेश के बाद, लॉर्ड माउंटबेटन ने विदाई भाषण दिया और पाकिस्तान और पाकिस्तानी लोगों की सुरक्षा के लिए प्रार्थना की.
अपने इस भाषण में लार्ड माउंट बेटन ने साफ़ शब्दों में कहा था:
"आज मैं आप लोगों को आपके वायसराय की हैसियत से संबोधित कर रहा हूं. कल नई डोमिनियन पाकिस्तान सरकार की बागडोर आपके हाथों में होगी और मैं आपके पड़ोसी देश डोमिनियन ऑफ़ इंडिया का संवैधानिक प्रमुख बनूंगा. दोनों सरकारों के नेताओं ने मुझे संयुक्त रक्षा परिषद का तटस्थ अध्यक्ष बनने के लिए आमंत्रित किया है, ये मेरे लिए एक सम्मान है जिस पर मैं पूरा उतरने की कोशिश करूंगा.
कल, दो नए संप्रभु राष्ट्र राष्ट्रमंडल में शामिल होंगे. ये नए राष्ट्र नहीं होंगे, बल्कि ये एक प्राचीन गौरवपूर्ण सभ्यता के उत्तराधिकारी राष्ट्र हैं. इन पूरी तरह से स्वतंत्र देशों के नेता बड़े मशहूर हैं, दुनिया की नजरों में बहुत सम्मान से देखे  जाते हैं. उनके कवियों, दार्शनिकों, वैज्ञानिकों और फौजों ने इंसानियत के लिए न भुलाई जाने वाली सेवाएं की हैं. इन देशों की सरकारें अनुभवहीन और कमजोर नहीं हैं, बल्कि दुनिया भर में शांति और विकास में अपनी जिम्मेदारियों को निभाने की क्षमता रखती हैं."
लॉर्ड माउंटबेटन के बाद, जिन्ना ने अपना भाषण शुरू किया. उन्होंने सबसे पहले इंग्लैंड के राजा और वायसराय का धन्यवाद किया और उन्हें आश्वासन दिया कि:
"हमारी पड़ोसियों से बेहतर और दोस्ताना संबंधों की भावना कभी कम नहीं होगी और हम पूरी दुनिया के दोस्त रहेंगे."
इमेज स्रोत, Getty Images
माउंटबेटन ने 15 अगस्त को दिल्ली में विधान सभा के सामने भारत की स्वतंत्रता की घोषणा की
विधानसभा की कार्यवाही और स्वतंत्रता के एलान के बाद, मोहम्मद अली जिन्ना, लॉर्ड माउंटबेटन के साथ, शाही बग्गी में गवर्नर जनरल हाउस वापिस हुए. दोपहर दो बजे लॉर्ड माउंटबेटन नई दिल्ली के लिए रवाना हो गए, जहां उसी रात 12 बजे भारत की स्वतंत्रता के एलान के साथ उन्हें इस देश के गवर्नर-जनरल का पद भी संभालना था.
लॉर्ड माउंटबेटन की स्वतंत्रता के एलान के अनुसार, 14 और 15 अगस्त 1947 की आधी रात को 12 बजे, दुनिया के नक़्शे पर एक स्वतंत्र और संप्रभु और इस्लामी दुनिया के सबसे बड़े देश की वृद्धि हुई. जिसका नाम पाकिस्तान था.
ठीक उसी समय,लाहौर और ढाका से पाकिस्तान प्रसारण सेवा से पाकिस्तान की स्वतंत्रता का एलान हुआ. इससे पहले, 14 और 15 अगस्त, 1947 की आधी रात को लाहौर, पेशावर और ढाका स्टेशनों से रात 11 बजे ऑल इंडिया रेडियो ने अपना आख़िरी एलान प्रसारित किया था.
बारह बजे से कुछ क्षण पहले, रेडियो पाकिस्तान की सिग्नेचर ट्यून बजाई गई और ज़हूर आज़र की आवाज़ में, अंग्रेजी में एक एलान किया गया कि आधी रात के समय पाकिस्तानएक स्वतंत्र और संप्रभु देश अस्तित्व में आएगा. रात के ठीक 12 बजे, हजारों श्रोताओं के कानों में पहले अंग्रेजी में और फिर उर्दू में ये शब्द गूंजे,"यह पाकिस्तान ब्रॉडकास्टिंग सर्विस है."
इमेज स्रोत, Getty Images
अंग्रेजी में ये एलान ज़हूर आज़र ने और उर्दू में मुस्तफ़ा अली हमदानी ने किया था. इस एलान के तुरंत बाद, मौलाना ज़हीर अल-कासमी ने क़ुरान की सूरह अल-फतह की आयातों का पाठ किया, जिसके बाद उनका अनुवाद प्रसारित किया गया.
इसके बाद, ख़्वाजा ख़ुर्शीद अनवर द्वारा बनाई गई एक विशेषरचना प्रसारित की गई, फिर संतो खां और उनके साथियों ने कव्वाली में अल्लामा इक़बाल की नज़्म 'साकी नामा' के कुछ शेर प्रस्तुत किए. ये प्रसारण हफ़ीज़ होशियारपुरी के भाषण के साथ समाप्त हुआ.
आधी रात के समय ही, रेडियो पाकिस्तान पेशावर से आफ़ताब अहमद बिस्मिल ने उर्दू में और अब्दुल्ला जान मग़मूम ने पश्तो में पाकिस्तान की स्थापना की एलान की, जबकि कुरान का पाठ करने का सम्मान क़ारी फ़िदा मोहम्मद को मिला. प्रसारण का समापन श्री अहमद नदीम क़ासमी द्वारा लिखित एक गीत के साथ हुआ, जिसके बोल थे, "पाकिस्तान बनाने वाले, पाकिस्तान मुबारक हो."
उसी समय,इसी तरह का एलान रेडियो पाकिस्तान ढाका से अंग्रेजी में कलीमुल्लाह ने किया, जिसका अनुवाद बंगला भाषा में प्रसारित किया गया था.
15 अगस्त, 1947 की सुबह, रेडियो पाकिस्तान लाहौर ट्रांसमिशन की शुरुआत सुबह 8 बजे क़ुरआन की सुरा: आले-इमरान की चुनिंदा आयतों से हुई. क़ुरान की आयतों के पाठ के बाद, अंग्रेजी समाचार की शुरूआत हुई जिसे न्यूज़ रीडर नोबी ने पढ़ा. समाचार के बाद ठीक साढ़े आठ बजे, जिन्ना की आवाज़ में एक संदेश सुनवाया गया जो पहले ही रिकॉर्ड किया गया था. (इस भाषण की एक ऑडियो क्लिप यू ट्यूब पर उपलब्ध है.)
"बहुत ही ख़ुशी और भावनाओं के साथ मैं आपको बधाई देता हूँ. 15 अगस्त स्वतंत्र और संप्रभु पाकिस्तान के जन्म का दिन है. ये मुसलमानों की मंज़िल की निशानी है जिन्होंने पिछले कुछ सालों में अपने वतन को हासिल करने के लिए बहुत बड़ी बड़ी क़ुर्बानियां दी हैं."
अपने इस संबोधन में, जिन्ना ने पाकिस्तान के सभी नागरिकों को पाकिस्तान की संप्रभु देश स्थापित होने पर बधाई दी और कहा कि इस नए देश के स्थापित होने के साथ, पाकिस्तान के लोगों पर ज़बरदस्त जिम्मेदारियां बनती हैं.अब उन्हें दुनिया को ये साबित करके दिखाना होगा कि किस तरह एक राष्ट्र, जिसमे विभिन्न तत्व शामिल हैं आपस में मिल जुल कर शांति और सद्भाव के साथ रहता है.
इमेज स्रोत, Pakistan Herald Publications/Dawn Media Group
15 अगस्त को कराची से प्रकाशित समाचार पत्र डॉन का अंक
उसी दिन,यानी 15 अगस्त,1947 की सुबह, समाचार पत्रों ने पाकिस्तान के स्वतंत्रता दिवस के अवसर पर विशेषांक प्रकाशित किये और अंग्रेजी के लोकप्रिय अखबार डॉन ने कराची से अपने प्रकाशन की शुरुआत की. इस विशेषांक का शीर्षक था: May Pakistan prosper always - Lord Mountbatten. (पाकिस्तान हमेशा तरक़्क़ी करे: लार्ड माऊंट बेटन).
शीर्षक के नीचे प्रकाशित होने वाली ख़बर में लॉर्ड माउंटबेटन के उस भाषण का पूरा टेक्स्ट, उद्धृत किया गया था जिसका कुछ अंश ऊपर लिखा जा चुका है. समाचार पत्र डॉन ने इस अवसर पर एक विशेष 32-पृष्ठ का परिशिष्ट भी प्रकाशित किया, जो हमारे व्यक्तिगत संग्रह में भी संरक्षित है और इसे यूट्यूब पर भी Dawn 15/8/1947 टाइप करके सर्च किया जा सकता है.
डॉन के इस परिशिष्ट में क़ायद ए आज़म मोहम्मद अली जिन्ना का एक संदेश भी शामिल था. जो 10 औरंगज़ेब रोड,नई दिल्ली से जारी किया गया था. हालांकि इस संदेश को जारी करने की तारीख़ दर्ज नहीं है, लेकिन ये बात निश्चित है कि यह संदेश 7 अगस्त, 1947 से पहले जारी हुआ था. इस संदेश में, मोहम्मद अली जिन्ना ने कहा:
 "मुझे सूचित किया गया है कि पहला अंक (डॉन का) 15 अगस्त को पाकिस्तान की राजधानी कराची से प्रकाशित किया जाएगा."
इमेज स्रोत, PAKISTAN CHRONICLE
उसी दिन, यानी 15 अगस्त 1947 को, पाकिस्तान का पहला राजपत्र जारी हुआ, जिसमें पाकिस्तान के गवर्नर जनरल के तौर पर मोहम्मद अली जिन्ना की नियुक्ति और उसी दिन से उनके पद संभालने की सूचना थी. उसी दिन, लाहौर हाई कोर्ट के चीफ़ जस्टिस, जस्टिस अब्दुल रशीद ने जिन्ना को पाकिस्तान के पहले गवर्नर जनरल के रूप में पद की शपथ दिलाई और उसी दिन नवाबज़ादा लियाक़त अली ख़ान के नेतृत्व में पाकिस्तान की पहली कैबिनेट के सदस्यों ने भी पद की शपथ ली.
इन सभी उद्देश्यों और दस्तावेज़ी साक्ष्यों से, यह स्पष्ट है कि पाकिस्तान 14 अगस्त, 1947 को नहीं, बल्कि 15 अगस्त, 1947 को अस्तित्व में आया.
पाकिस्तान की स्थापना के पहले वर्ष में, किसी को कोई संदेह नहीं था कि पाकिस्तान कब स्वतंत्र हुआ. 
इस बात को मज़बूती इस बात से भी मिलती है कि 19 दिसंबर 1947 को पाकिस्तान के गृह विभाग ने अपने पत्र 17/47 में, 1948 की जिन वार्षिक छुट्टियों का एलान किया उनमें 1948 के लिए पाकिस्तान दिवस की छुट्टी के आगे 15 अगस्त 1948 की तारीख़ दर्ज की गई थी.
यह पत्र नेशनल डॉक्यूमेंटेशन सेंटर, इस्लामाबाद में संरक्षित है.
1948 की पहली तिमाही में, पाकिस्तान के डाक विभाग ने पाकिस्तान के शुरुआती डाक टिकटों की डिज़ाइनिंग और छपाई के काम की शुरुआत की. ये चार डाक टिकटों का सेट था, जिसमें से पहले तीन डाक टिकट को बाहरी प्रचार विभाग के राशिदुद्दीन और मोहम्मद लतीफ़ ने संयुक्त रूप से डिज़ाइन किया था, जबकि चौथा डाक टिकट और इसके साथ प्रकाशित होने वाले फ़ोल्डर को देश के महान कलाकार अब्दुल रहमान चुग़ताई ने बनाया था.
ये डाक टिकट ब्रिटिश प्रिंटिंग प्रेस मेसर्स टॉमस डी लारो में छपे थे और 9 जुलाई, 1948 को बिक्री के लिए पेश किए गए. 
उन पर भी पाकिस्तान के स्वतंत्रता दिवस की तारीख़ 15 अगस्त 1947 लिखी गई थी. यानी कि जब तक ये डाक टिकट डिज़ाइन हुए और प्रकाशन के लिए ब्रिटेन भेजे गए, उस समय तक यह निश्चित था कि पाकिस्तान 15 अगस्त, 1947 को स्वतंत्र हुआ था.
तो फिर पाकिस्तान का स्वतंत्रता दिवस 15 अगस्त से 14 अगस्त कब हुआ? ये  रहस्य सुलझाने के लिए, हमने नेशनल डॉक्यूमेंटेशन सेंटर, कैबिनेट डिविजन, इस्लामाबाद का दरवाज़ा खटखटाया. 
वहां हमारी मुलाक़ात केंद्र के निदेशक, क़मर अल-ज़मान से हुई, जिनकी मदद से हमारी पहुंच उस सेंटर में संग्रहीत उन फाइलों तक हुई जिन्हें लंबे समय तक गुप्त रखा गया था और अब वे जनता के लिए खोल दी गई हैं.
इन फाइलों के अध्ययन से हमें पता चला कि मंगलवार, 29 जून, 1948 को कराची में प्रधानमंत्री नवाबज़ादा लियाक़त अली ख़ान की अध्यक्षता में कैबिनेट की एक बैठक हुई थी जिसमें विदेश मंत्री, क़ानून एवं श्रम मंत्री, शरणार्थी एवं पुनर्वास मंत्री, खाद्य मंत्री, कृषि एवं स्वास्थ्य मंत्री, गृह मंत्री, और सूचना एवं प्रसारण मंत्री उपस्थित थे. बैठक ने निर्णय लिया कि पाकिस्तान का पहला स्वतंत्रता दिवस समारोह 15 अगस्त, 1948 के बजाय 14 अगस्त, 1948 को मनाया जाये.
प्रधानमंत्री लियाक़त अली ने कैबिनेट को बताया कि ये निर्णय अंतिम नहीं है, वो ये मामला गवर्नर जनरल के संज्ञान में लाएंगे और जो भी अंतिम निर्णय होगा जिन्ना की मंजूरी के बाद होगा.
वो फाइल जिसमे ये जानकारी दर्ज है उसका नंबर CF/48/196 है और केस नंबर 393/54/48 है. इस फ़ाइल में दर्ज कार्रवाई अंग्रेज़ी में लिखी गई है:
इमेज स्रोत, National Documentation Centre, Islamabad
अनुवाद: "माननीय प्रधानमंत्री ने ये ज़िम्मेदारी संभाली है कि वो क़ायद-ए-आज़म तक ये सुझाव पहुंचाए कि हमारा स्वतंत्रता दिवस समारोह 15 अगस्त के बजाय 14 अगस्त को मनाया जाना चाहिए."
इस फ़ाइल में ये नहीं लिखा कि ये सुझाव सबसे पहले किसने दिया था और 15 अगस्त के बजाय 14 अगस्त को स्वतंत्रता दिवस मनाने के पक्ष में क्या तर्क दिए गए थे. कार्रवाई के अंत में, ब्रेकिट में लिखा गया है कि "क़ायद-ए-आज़म ने प्रस्ताव को मंज़ूर कर लिया है."
फ़ाइल आगे चलती है और अगले  पेज में केस नंबर CM/48/54 तारीख़ 12 जुलाई 1948 के तहत कैबिनेट डिप्टी सेक्रेटरी एस. उस्मान के हस्ताक्षर के साथ लिखा है कि उन्हें निर्देश दिया गया है कि वो प्रधानमंत्री की अध्यक्षता में 29 जून 1948 को होने वाली कैबिनेट की बैठक के निर्णय से सभी मंत्रियों और उनके मंत्रालयों के संबंधित सचिवों को सूचित करें ताकि इस निर्णय को लागू किया जा सके.
फ़ाइल में अगले आदेश का नंबर 15/2/48 है जो 13 जुलाई 1948 को जारी हुआ और इस पर पाकिस्तान सरकार के उप सचिव अहमद अली के हस्ताक्षर हैं.
इमेज स्रोत, National Documentation Centre, Islamabad
आदेश में कहा गया था कि देश के पहले स्वतंत्रता दिवस का समारोह 14 अगस्त, 1948 को आयोजित किया जाएगा. इस दिन पूरे देश में सार्वजनिक अवकाश होगा और सभी सरकारी और सार्वजनिक भवनों पर राष्ट्रीय ध्वज फहराए जाएंगे.
इसी बारे में एक आदेश और भी है जिस पर पाकिस्तान सरकार के सहायक सचिव मोहम्मद मुख्तार के हस्ताक्षर है, जिसका नंबर 15/2/48 है और उसमें भी वही आदेश दोहराया गया हैं जो इससे पिछले आदेश में दर्ज था. हालांकि इसमें जो अतिरिक्त बात है, वो ये कि इस  निर्णय से पाकिस्तान के सभी मंत्रालयों, सभी प्रभागों, कैबिनेट सचिव, संविधान सभा, क़ायद-ए-आज़म के निजी और सैन्य सचिवों,एकाउंटेंट जनरल पाकिस्तान रेवेन्यूज़, ऑडिटर जनरल ऑफ़ पाकिस्तान और भारत के उच्चायुक्त को सूचित किया जाए.
फ़ाइल में संरक्षित अगला आदेश 14 जुलाई,1948 को जारी हुआ और इसका डीओ नंबर CB/48/390 है. इसमें शुजात उस्मान अली (कैबिनेट के उप सचिव) ने गृह मंत्रालय के उप सचिव, ख़ान बहादुर सैयद अहमद अली को संबोधित किया है और उन्हें इस बारे में सूचित किया है.
अनुवाद:मेरे प्यारे अहमद अली,कुछ दिन पहले आपने 14 अगस्त को पाकिस्तान के स्वतंत्रता दिवस को मनाने के कैबिनेट के निर्णय के बारे में पूछा था कि ये निर्णय केवल इस वर्ष के लिए है या हमेशा के लिए है.मैं आपको यह स्पष्ट करना चाहता हूं कि सिर्फ इस साल ही नहीं बल्कि हमेशा ये समारोह 14 अगस्त को मनाया जाएगा. मुझे यकीन है कि आप हर संबंधित व्यक्ति को इस निर्णय से सूचित कर देंगे.
कैबिनेट के इस फैसले को लागू किया गया और पूरे देश में पाकिस्तान के पहले स्वतंत्रता दिवस का समारोह 14 अगस्त, 1948 को मनाया गया. हालांकि, समाचार पत्र डॉन ने स्वतंत्रता दिवस के बारे में अपना पहला वार्षिकी जो 100 पेज के विशेष परिशिष्ट के तौर पर प्रकाशित किया गया था, 14 अगस्त के बजाय 15 अगस्त को ही प्रकाशित किया गया था. इसका एक कारण यह हो सकता है कि इस वर्ष 15 अगस्त को रविवार था और यह दिन किसी समाचार पत्र के परिशिष्ट के प्रकाशन के लिए बहुत उपयुक्त था.
इमेज स्रोत, National Documentation Centre, Islamabad
15 अगस्त के बजाय 14 अगस्त को पाकिस्तान का स्वतंत्रता दिवस मनाने की ये प्रथा आज भी जारी है और यह धीरे-धीरे स्थापित हो गया कि पाकिस्तान 15 अगस्त, 1947 को नहीं बल्कि 14 अगस्त 1947 को आज़ाद हुआ था.
हालांकि, उपरोक्त दस्तावेज़ों का अध्ययन करने से ये बात बड़ी हद तक तय हो जाती है कि पाकिस्तान की पहली कैबिनेट ने पाकिस्तान के स्वतंत्रता के इतिहास को नहीं बदला था बल्कि सिर्फ ये निर्णय किया था कि हर साल पाकिस्तान का स्वतंत्रता दिवस 15 अगस्त के बजाय 14 अगस्त को मनाया जाएगा. और जिन्ना ने भी इस फैसले का समर्थन किया था.
हमें यकीन है कि हमारे इस रिसर्च और लेख के प्रकाशन के बावजूद, पाकिस्तान के स्वतंत्रता दिवस के इतिहास में सरकारी तौर पर कोई फ़र्क़ नहीं आएगा, लेकिन ये हक़ीक़त न झुठलाई जा सकती है और ना इसे बदला जा सकता है कि पाकिस्तान का स्वतंत्रता दिवस 15 अगस्त 1947 है. उस दिन अलविद जुमा था और इस्लामी तारीख 27 रमज़ान 1366 हिजरी थी. अपना स्वतंत्रता दिवस 15 अगस्त 1947 के बजाय 14 अगस्त 1947 को बताने से न केवल हम अपने स्वतंत्रता दिवस की तारीख़ बदल देते हैं, बल्कि हम अलविदा जुमा और 27 वें रमज़ान के सम्मान को भी खो देते हैं.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
For a better experience on your device, try our mobile site.
भारत ने पिछले चुनावों में विकास के वायदे पर वोट दिया है. स्मार्ट सिटी का जुमला उनमें प्रमुख है. क्या भारत जैसे देश में बन पाएंगी ऐसी शहरें? बीबीसी हिंदी विशेष.
दक्षिण कोरिया के इंचियोन में हो रहे एशियाई खेलों में भारत का प्रदर्शन कैसा हो सकता है, किन खिलाड़ियों पर होगी हमारी नज़र. पढ़िए बीबीसी हिंदी की विशेष प्रस्तुति में.
मध्य पूर्व में इस्लामिक स्टेट के उदय जहां सुरक्षा के लिए नए ख़तरे पैदा किया है, वहीं पश्चिमी देशों को भी कूटनीतिक दोराहे पर लाकर खड़ा कर दिया.
मोदी सरकार के सौ दिन 
मोदी और मुसलमान
भारत का आम चुनाव: मोदी की जीत
लैपटॉप पर करोड़ों खर्च?
कितना स्मार्ट है आपका फ़ोन?
टेक्नॉलॉजी जगत के प्रमुख भारतीय
गूगल+
फ़ेसबुक
ट्विटर
यू ट्यूब
BBC © 2014 बाहरी वेबसाइटों की विषय सामग्री के लिए बीबीसी ज़िम्मेदार नहीं है.
यदि आप अपने वेब ब्राउज़र को अपडेट करते हुए इसे स्टाइल शीट (सीएसएस) के अनुरूप कर लें तो आप इस पेज को ठीक तरह से देख सकेंगे. अपने मौजूदा ब्राउज़र की मदद से यदि आप इस पेज की सामग्री देख भी पा रहे हैं तो भी इस पेज को पूरा नहीं देख सकेंगे. कृपया अपने वेब ब्राउज़र को अपडेट करने या फिर संभव हो तो इसे स्टाइल शीट (सीएसएस) के अनुरुप बनाने पर विचार करें.

 भारतीय मां-बाप अपने बच्चों के नाम भगवानों के नाम, खेल कूद की दुनिया के सितारों के नाम, फिल्म स्टार और प्रसिद्ध कार्टूनों के नाम पर रखते हैं. लेकिन कुछ ऐसे भी होते हैं जिन्हें अपने बच्चों के नाम की प्रेरणा कहीं और से मिलती है.  
 भारत आज़ादी के 75 साल पूरे कर रहा है, ऐसे में बीबीसी ने देश भर के छह लोगों से मुलाकात की, जिनके नाम ऐतिहासिक घटनाक्रम की गवाही देते हैं.  
आज़ाद कपूर का जन्म 15 अगस्त, 1947 यानी ब्रिटिश शासन से भारत की आज़ादी के दिन हुआ.  
आज़ाद, बचपन में अपने नाम से बहुत ख़ुश नहीं थीं क्योंकि उन्हें यह लड़कों का नाम लगता था. लेकिन समय के साथ उन्हें अपने नाम की ख़ासियत का अंदाज़ा हो गया.  
उन्होंने बताया:
 ब्रिटिश शासन से आज़ाद होने के बाद भारत दुनिया भर में तेजी से बढ़ती अर्थव्यवस्था का देश बना.  
भारत में इमरजेंसी लागू होने के अगले ही दिन यानी 26 जून, 1975 को इमरजेंसी यादव का जन्म हुआ था.
उन्होंने बताया:
भारत की तत्कालीन प्रधानमंत्री इंदिरा गांधी ने रेडियो पर घोषणा करके बताया था कि ‘आंतरिक गड़बड़ी’ से राष्ट्रीय सुरक्षा पर ख़तरे को देखते हुए वह इमरजेंसी लागू कर रही हैं.
इस दौरान देश के लोगों के संवैधानिक अधिकार निलंबित कर दिए गए थे. प्रेस की स्वतंत्रता पर अंकुश लग गया था और कई विपक्षी नेता जेल में बंद कर दिए गए थे.
इमरजेंसी यादव के पिता राम तेज यादव भी विपक्षी राजनीतिक दल के नेता थे, उन्हें बेटे के जन्म से कुछ ही घंटे पहले गिरफ़्तार कर लिया गया था. 22 महीने जेल में बिताने के बाद जब 1977 में आपातकाल हटा तब वे अपने बेटे से पहली बार तब मिल पाए थे.
कारगिल प्रभु का जन्म 1999 में भारत और पाकिस्तान के बीच कारगिल संघर्ष के दौरान हुआ था. इन्हें लंबे समय तक अपने नाम के महत्व का पता नहीं था.
उन्होंने बताया:
कारगिल इन दिनों चेन्नई में वीडियो एडिटर के तौर पर काम करते हैं. वे अब तक कारगिल या कश्मीर घाटी तक नहीं गए हैं. लेकिन वे जिन जगहों की यात्रा करने चाहते हैं उनमें कारगिल का नाम सबसे ऊपर है.
भारत और पाकिस्तान के बीच कारगिल युद्ध के दौरान 527 भारतीय सैनिकों की मौत हुई थी. पहले तो पाकिस्तान, भारतीय सीमा में किसी घुसपैठ से इनकार करता रहा था. लेकिन यह युद्ध क़रीब तीन महीने तक चला और भारत को विजेता घोषित किया गया.
सुनामी की मां की आँखें बेटे के जन्मदिन को याद करते हुए चमकने लगती हैं. अंडमान द्वीप समूह में एक द्वीप में एक छोटी सी पहाड़ी की चोटी पर शरण लेने के दौरान मौनिता गर्भवती थीं, 2004 की विनाशकारी सुनामी से यह पहाड़ी भी क्षतिग्रस्त हो गई थी.
स्कूल में, कई बच्चे सुनामी के नाम का मज़ाक़ उड़ाते हुए कहते यह तबाही लाने वाले तूफ़ान का नाम है. लेकिन सुनामी की मां के लिए यह नाम उम्मीद और अस्तित्व से जुड़ा है.
हिंद महासागर में 26 दिसंबर, 2004 को उठे सुनामी तूफ़ान के चलते दो लाख लोगों की मौत हुई थी, जिसमें दस हज़ार भारतीय शामिल थे.
प्रधानमंत्री नरेंद्र मोदी की नोटबंदी की घोषणा के कुछ सप्ताह बाद खजांची का जन्म उत्तर प्रदेश में पंजाब नेशनल बैंक की एक ब्रांच में हुआ.
खजांची की मां, सर्वेशा देवी, बैंक से अपना पैसा निकालने के लिए पांच दिनों तक लाइन में खड़ी रही थीं. 500 और 1000 रुपये के नोट चलन से हटाने के फ़ैसले के बाद आम लोगों से लेकर बैंकों तक में, नकद पैसों की काफ़ी कमी हो गई थी.
आठ नवंबर, 2016 को नोटबंदी की घोषणा करते हुए प्रधानमंत्री मोदी ने 500 और 1000 रुपये के नोट को चलन से हटाने की घोषणा की थी. इसके महज चार घंटे के भीतर भारतीय अर्थव्यवस्था के 85 फ़ीसदी के नोट चलन से बाहर हो गए थे
लेकिन खजांची का नाम उनके परिवार के लिए लकी साबित हुआ. उत्तर प्रदेश में विपक्ष के नेता अखिलेश यादव ने 2022 के विधान सभा चुनाव में खजांची को अपनी पार्टी के चुनाव प्रचार में किसी स्टार की तरह शामिल किया.
सरकार ने नोटबंदी की घोषणा करते हुए कहा था कि इसके ज़रिए काले धन, कर चोरी और आर्थिक घपलों को रोकने में मदद मिलेगी लेकिन विश्लेषकों का मानना है कि इससे आम लोग और छोटे कारोबार सबसे ज़्यादा प्रभावित हुए.
2020 में कोविड संक्रमण के चलते लगाए गए लॉकडाउन की घोषणा के एक सप्ताह बाद उत्तर प्रदेश के छोटे से गांव खुखुंडू में जन्मे लॉकडाउन अपने गांव के सेलिब्रेटी हैं.
गांव ही नहीं बल्कि आस-पास के गांवों में लोग लॉकडाउन के घर को जानते हैं और लोग उनसे मिलने के लिए आते रहते हैं.
कुछ ही घंटों की नोटिस के साथ प्रधानमंत्री नरेंद्र मोदी ने 24 मार्च, 2020 को देश भर में लॉकडाउन लगाने की घोषणा की थी. लॉकडाउन लगाने के कुछ सप्ताह बाद देश भर में रोज़मर्रा ज़रूरत के सामानों की भारी कमी हो गई थी. इसके अलावा बड़े पैमाने पर, ख़ासकर असंगठित क्षेत्र में, लोगों की नौकरियां चली गईं.
तस्वीर और स्टोरी:  जाल्टसन ए सीशॉर्टहैंड प्रोडक्शन: शादाब नज़्मी
आज़ादी के बाद से ही जिस विचार पर सबसे ज़्यादा चर्चा हुई है वो है 'हिन्दू राष्ट्र'. हिंदुत्व समर्थकों का मानना है कि इस पुराने विचार को अमली जामा पहनाने का वक्त आ गया है. पढ़िए सिरीज़ की पहली कड़ी
भारत का बँटवारा धर्म के आधार पर हुआ था. पाकिस्तान इस्लामिक राष्ट्र बना, वहीं भारत के नेताओं ने सेक्युलर रास्ता चुना, लेकिन आज़ादी के 75 वर्ष बाद सेक्युलर शब्द को एक तबक़ा अपशब्द की तरह इस्तेमाल करने लगा है. पढ़िए सिरीज़ की दूसरी कड़ी.
भारत संवैधानिक रूप से धर्मनिरपेक्ष देश है. लेकिन पिछले कुछ दशकों से बहस तेज़ है कि क्या भारतीय व्यवस्था में धर्मनिरपेक्षता व्यवहार में है? बीजेपी के सत्ता में आने के बाद से यह बहस और बढ़ी है. हिन्दू राष्ट्र पर बीबीसी की विशेष सिरीज़ की चौथी कड़ी पढ़िए.
किसी एक धर्म का प्रचार करते हुए, नफ़रत के सुर लगाते ये गीत दूसरे धर्म के लिए अपमानजनक बन जाते हैं, ये गाने लोकप्रिय क्यों हो रहे हैं, पढ़िए इस रिपोर्ट में.
क्यों किसी एक धर्म का प्रचार करते हुए गीत दूसरे धर्म के लिए अपमानजनक बन जाते है?
राजशाही को अलविदा कहने के बाद भी नेपाल में राजा को वापस बुलाने की कोशिशें, फिर से हिंदू राष्ट्र बनाने की भी मांग
डॉक्टर भीमराव आंबेडकर ने 1940 में ही धर्म आधारित राष्ट्र पाकिस्तान की मांग पर आगाह किया था.
मेघालय हाई कोर्ट के जज ने लिखा था कि भारत को हिंदू राष्ट्र होना चाहिए था. एजी नूरानी का लेख.
कई हिन्दू संगठन भारत को एक हिन्दू राष्ट्र बनाने की मांग कर रहे हैं. बीबीसी संवददाता ज़ुबैर अहमद की राय.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.

थ्योरी और प्रैक्टिकल
सरोज सिंह बीबीसी संवाददाता
भारत का बँटवारा धर्म के आधार पर हुआ था. पाकिस्तान इस्लामिक राष्ट्र बना, वहीं भारत के नेताओं ने सेक्युलर रास्ता चुना, लेकिन आज़ादी के 75 वर्ष बाद सेक्युलर शब्द को एक तबक़ा अपशब्द की तरह इस्तेमाल करने लगा है क्योंकि उनके मुताबिक़ भारत एक ‘हिंदू राष्ट्र’ है.
पिछले कुछ समय में सत्ता से जुड़े ज़िम्मेदार लोगों और निर्वाचित जन-प्रतिनिधियों के ऐसे अनेक बयान टीवी चैनलों पर देखने को मिले जिन्हें कुछ साल पहले तक लोग निजी बातचीत में भी कहने से परहेज़ करते थे.
इन सभी बयानों में मुसलमानों के खान-पान, रहन-सहन और धार्मिक गतिविधियों पर टीका-टिप्पणी की गई थी.
इसमें दंगाइयों को कपड़े से पहचानने वाला बयान हो, गोली मारो *** को , हाइवे पर नमाज़  पढ़ने वालों का ज़िक्र हो या राशन पहले अब्बा-जान वाले ले जाते थे ... ऐसे बयानों की लंबी लिस्ट है. इस तरह के बयानों की भरमार चुनाव के आसपास अधिक होती है लेकिन इनकी झड़ी पूरी तरह बंद कभी नहीं होती.
भारत में हिंदुओं और मुसलमानों के बीच एक दरार आज़ादी से पहले से रही है, लेकिन यह भी सच है कि आज़ादी की लड़ाई दोनों ने साथ मिलकर लड़ी थी. 
इस दरार की ही वजह से समय-समय पर दंगों की शक्ल में दोनों समुदायों के बीच टकराव भी होते रहे हैं. ये भी सच है कि पिछले कुछ सालों में कानपुर-मुंबई (1992), मेरठ (1987), राँची (1967), भागलपुर (1989) और अहमदाबाद (2002) जैसे भीषण दंगे नहीं हुए हैं, 2020 के दिल्ली दंगों के अपवाद को छोड़कर.
लेकिन दोनों समुदायों के बीच की दरार पहले से अधिक गहरी होती दिख रही है जिसके पीछे रोज़-रोज़ उछाले जाने वाले ऐसे मुद्दे हैं जिनका सीधा संबंध देश के मुसलमानों से है. यहाँ हम उन्हीं मुद्दों पर नज़र डाल रहे हैं जो दरार को रोज़-ब-रोज़ गहरा करते जा रहे हैं.
ऐसा नहीं है कि ये सारे बयान केवल राजनीतिक तबके़ से आ रहे हैं, समाज के हर हिस्से में, सोशल मीडिया पर, पार्टियों के प्रवक्ताओं से लेकर व्हाट्सऐप ग्रुप के रिश्तेदारों के बीच हिंदू-मुसलमान तकरार से जुड़े मुद्दों पर बहस और कड़वाहट फैल रही है.
कभी धर्म-संसद के नाम पर, तो कभी भड़काऊ भाषण देकर, कभी माँस की दुकानों को लेकर, कभी पार्क- मॉल में नमाज़ पढ़ने को लेकर, तो कभी हिजाब पहनने पर हंगामा खड़ा करके, तो कभी लाउडस्पीकर से अज़ान को मुद्दा बनाकर यह सिलसिला किसी-न-किसी रूप में चलता रहा है.
हंगामा-दर-हंगामा. ये जो सिलसिला चल रहा है, इसमें अगर दो पक्ष हैं तो एक पक्ष वो तबक़ा है जो भारत को हिंदू राष्ट्र के तौर पर देखता है, और दूसरी ओर देश के मुसलमान नागरिक हैं.
यूपी चुनाव से पहले मुख्यमंत्री योगी आदित्यनाथ के उस बयान को याद करिए जिसमें उन्होंने 80 प्रतिशत बनाम 20 प्रतिशत की लड़ाई की बात कही थी. 
हालांकि उन्होंने बाद में सफ़ाई दी थी कि 80 और 20 से उनका मतलब हिंदू और मुसलमान से नहीं था, बल्कि देशभक्त और देशविरोधी ताक़तों की ओर उनका इशारा था.
कश्मीर और सावरकर पर चर्चित किताबें लिख चुके अशोक कुमार पांडेय कहते हैं, "चुन-चुनकर ऐसे मुद्दों को उछाला गया है जिनका मक़सद 80 प्रतिशत हिंदुओं को ताक़तवर होने का एहसास दिलाना और 20 प्रतिशत मुसलमानों में अलगाव या परायेपन का भाव भरना है."
हिंदू धर्म को राजनीति के केंद्र में लाने की कोशिश के तहत विनायक दामोदर सावरकर ने हिंदुत्व शब्द पर ज़ोर दिया था, उससे पहले हिंदुत्व शब्द का ऐसा इस्तेमाल कभी नहीं हुआ था. पहली बार 1923 में छपी उनकी किताब ‘एसेंशियल्स ऑफ़ हिंदुत्वा’ में द्विराष्ट्रवाद की दलील सामने रखी गई, उन्होंने यह साबित करने की कोशिश की कि हिंदू और मुसलमान बुनियादी तौर पर एक दूसरे से अलग हैं.
सावरकर का कहना था कि भारत हिंदुओं की पितृभूमि और पुण्यभूमि है जबकि मुसलमानों और ईसाइयों की पुण्यभूमि भारत नहीं है क्योंकि उनके तीर्थ भारत से बाहर हैं इसलिए देश के प्रति उनकी श्रद्धा विभाजित है. कई लोग ये भी मानते हैं कि हिंदुत्व शब्द को सावरकर ने नहीं गढ़ा था लेकिन उन्होंने इसकी विस्तार से और नई व्याख्या की.
कई इतिहासकार मानते हैं कि आरएसएस का ‘हिंदू राष्ट्र’ और सावरकर का ‘हिंदू राष्ट्र’ एक नहीं है.
‘हिंदू राष्ट्र’ की परिकल्पना के पीछे आरएसएस की सोच क्या है, इसका विस्तृत वर्णन आरएसएस के संस्थापक डॉक्टर केशव बलिराम हेडगेवार की जीवनी में मिलता है. 1925 में विजयादशमी के दिन राष्ट्रीय स्वयंसेवक संघ की स्थापना नागपुर में हुई थी लेकिन इस अवधारणा पर काम पहले ही शुरू हो गया था.
1925 के तीन-चार साल पहले से ही नागपुर के वातावरण में हिंदू-मुसलमान फ़साद आम थे. आरएसएस की वेबसाइट पर मौजूद ‘नागपुर दंगे की कहानी’ में इस बात का ज़िक्र मिलता है. उसमें लिखा है :
भारत में आज जब हनुमान जयंती, रामनवमी पर शोभायात्राओं में हिंसा की ख़बरें सामने आ रही हैं, तो शायद बहुत से लोगों को मालूम नहीं होगा कि ऐसी शोभायात्राओं की परंपरा पिछली सदी से चली आ रही है. पहले भी ये शोभायात्राएँ मस्जिदों के इलाक़े से निकाली जाती रही हैं. इनमें लोग लाठी-डंडे उस समय से ही ले जाते रहे हैं.
उसी आर्काइव में आगे लिखा है, "इस वजह से मुसलमानों ने हिन्दुओं को नाना प्रकार से सताने का प्रयत्न शुरू कर दिया. अकेला-दुकेला हिन्दू मिल गया तो उसे पकड़कर पीटते थे तथा हिन्दू मोहल्लों से लड़कियों को भगाकर ले जाते थे."

ऐसे ही दो मुसलमानों के डर से भागने वाले एक हिंदू को रोककर डॉक्टर हेडगेवार ने पूछा:
इस तरह की घटनाओं को बताते समय डॉ. हेडगेवार कहते थे कि हिंदुओं के मन से हीन भाव और भय को निकाला जाए. उनका कहना था कि आत्मगौरव और आत्मविश्वास भरकर हीनता दूर करनी होगी,  हिंदुओं के मन में ‘मैं’ के स्थान पर ‘हम पैंतीस करोड़’ का राष्ट्रीय अस्मिता वाला भाव उत्पन्न करना चाहिए. 
संक्षेप में कहें तो हिंदुओं के अंदर की इस तथाकथित हीन-भावना को ख़त्म कर 'गर्व' के भाव को भरने की पूरी कहानी का नाम ही मिशन ‘हिंदू राष्ट्र’ है जिसका उद्देश्य हिंदुओं को मुसलमानों के मुकाबले अधिक ताक़तवर महसूस कराना है.
आज भारत में हिंदुओं की आबादी 95 करोड़ से अधिक है लेकिन आज भी हिंदुओं को कई तरीकों से असुरक्षा का एहसास दिलाया जा रहा है. मसलन, उन्हें बताया जा रहा है कि मुसलमानों की आबादी हिंदुओं से ज्यादा हो जाएगी, या फिर ये कि हिंदुओं की बहनों और बेटियों को कथित 'लव जिहादियों' से ख़तरा है.
पिछले कुछ सालों से भारत के मुसलमान भी डर की बात करने लगे हैं.
इसी डर का ज़िक्र कर्नाटक में हिजाब विवाद से चर्चा में आई मुस्कान ने बीबीसी से बातचीत में किया था.  मुस्कान ने तब कहा, "मैं हिजाब में कॉलेज गई तो मुझे हिजाब हटाने के लिए कहा गया. मुझे डरा रहे थे वो लोग. मुझसे पहले चार लड़कियों को तो लॉक ही कर दिया था. मैं जब डरती हूँ तो अल्लाह का नाम लेती हूँ."
ऐसा ही डर दिल्ली के जहांगीरपुरी के मुसलमानों में भी दिखा. जहांगीरपुरी में हनुमान जयंती के दिन निकली शोभायात्रा में हिंसा के बाद से एक घर पर ताला लटका हुआ था. घर में रहने वाले मुस्लिम व्यक्ति का पिछले दो तीन-महीने से अता-पता नहीं है.
जब बीबीसी के रिपोर्टर ने पूछा तो पड़ोसियों ने बताया, ''यहाँ 'वो' किराए पर रहता था. चिकन सूप की रेहड़ी लगाता था लेकिन डर से भाग गया.''
मध्य प्रदेश के खरगोन में रामनवमी के जुलूस के दौरान जो हिंसा हुई उसके बाद कई लोगों के घरों और दुकानों को बुलडोज़र से रौंद दिया गया. खरगोन की खसखस वाड़ी की जिस हसीना फ़ख़रू के मकान को तोड़ा गया, वो घर उन्हें प्रधानमंत्री आवास योजना के तहत मिला था. डर और ग़ुस्से में वो कहती हैं, "प्रशासन ने घर ही क्यों तोड़ा, हमें मार ही दिया होता."
इसी ‘डर का इज़हार’ नवरात्रों में मीट की दुकानें बंद करवाने पर व्यापारियों ने किया, इसी डर का इज़हार ज्ञानवापी मस्जिद में शिवलिंग मिलने के दावे के बाद, जुमे की नमाज़ पढ़ने जाने वालों ने बनारस में भी किया.
नूपुर शर्मा के पैगंबर मोहम्मद पर दिए बयान के बाद जब भारत के अलग-अलग शहरों में विवाद बढ़ा और कई शहरों में जुमे की नमाज़ के बाद 11 जून को हिंसा हुई, तो उसके बाद उत्तर प्रदेश के कई शहरों में भी लोगों के घर अगले दिन बुलडोज़र से तोड़े गए.
प्रयागराज की हिंसा में जिन जावेद को मास्टरमाइंड बताया गया, उनका घर भी बुलडोज़र से ढहा दिया गया. जावेद नाम के उस शख़्स की बेटी और बीवी ने भी इसी ‘डर’ का ज़िक्र किया.

इन तमाम नामों पर ग़ौर करें तो कुछ बातें कॉमन हैं - ये सब ‘डरे’ हुए लोग मुसलमान हैं. डर का ये माहौल ज़्यादातर मामलों में बीजेपी शासित राज्यों में है.
वैसे ये भी सच है कि राजस्थान, पश्चिम बंगाल, झारखंड जैसे ग़ैर-बीजेपी शासित राज्यों में भी डर के माहौल की बात कही जा रही है.
एक और सच्चाई ये भी है कि केवल मुसलमानों के घर ही बुलडोज़ नहीं किए गए. कई हिंदुओं के घरों और दुकानों को भी निशाना बनाया गया है.
लेखक अशोक कुमार पांडेय कहते हैं, "हिंदू राष्ट्र की पूरी धारणा ही 'मुसलमानों से नफ़रत' पर टिकी है. हमेशा से संघ ने अपने दो दुश्मन बताए हैं - एक मुसलमान और दूसरा कम्युनिस्ट. कम्युनिस्ट तो इस हाल में हैं नहीं कि बहुत कुछ कर सकें. मुसलमान सबसे आसान निशाना नज़र आते हैं."
अशोक कुमार पांडेय कहते हैं, "इस डर की वजह से एक तरफ़ मुसलमान समुदाय एकजुट होता है और दूसरी तरफ़ हिंदू एकता की भी बात होती है जो दरअसल वोट बैंक है, यही ध्रुवीकरण है जिसका चुनावी फ़ायदा उठाया जाता है. जनता को जनता से लड़ा दिया गया है. ये हिंदुओं के उस तबक़े को ख़ुश करता है जिनके भीतर प्रतिशोध की भावना भरी गई है."
अशोक कुमार पांडेय के वोट बैंक वाले तर्क का भी विश्लेषण करेंगे, लेकिन पहले एक नज़र डर के कुछ प्रतीकों पर. 

मुसलमानों के डर के अलावा इन घटनाओं को देखने का एक दूसरा नज़रिया भी है, वो है हिंदू होने का गर्व.
आज भारत के हिंदुओं का एक तबक़ा अपने हिंदू होने का सार्वजनिक प्रदर्शन मुखर होकर कर रहा है, लेकिन यह नया नहीं है, 1990 के दशक के शुरू में विश्व हिंदू परिषद ने नारा दिया था—‘गर्व से कहो, हम हिंदू हैं’.
चाहे धर्म-संसद का आयोजन हो या फिर तमाम त्योहारों पर शोभायात्राएँ निकालना या फिर खान-पान पर बवाल या हिजाब पर सवाल, इतिहास को बदलना या फिर मंदिर-मस्जिद विवाद- ये लिस्ट लंबी है.
क्या ये सब ‘हिंदू राष्ट्र’ की परिकल्पना की वजह से हो रहा है?
विश्व हिंदू परिषद के अंतरराष्ट्रीय कार्यकारी अध्यक्ष आलोक कुमार बीबीसी से बातचीत में कहते हैं, "हिंदू राष्ट्र की हमारी अवधारणा सांस्कृतिक है, न कि किसी राज्य की है. वीएचपी ये नहीं चाहती कि भारत, हिंदू धर्म का राज्य हो जाए या फिर भारत में मुसलमान या ईसाई के नागरिक अधिकार कम हो जाएँ. भारत की परंपरा, भारत का चिंतन, भारत का इतिहास - इन सब से जो विशिष्टता पैदा हुई है वो हिंदू है. ये सर्वसमावेशी है, ये किसी को छोड़ता नहीं है, अलग नहीं करता है. इस संदर्भ में भारत ‘हिंदू राष्ट्र’ है, था और रहेगा."
आलोक कुमार
आलोक कुमार
आलोक कुमार के इस बयान को उडुपी में हिजाब पहनने वाली मुस्कान,  खरगोन की हसीना फ़ख़रू, जहाँगीरपुरी की साहिबा या प्रयागराज के जावेद की बेटी के डर वाले बयान के साथ जोड़ कर देखें तो सवाल उठता है कि इस 'समावेशी’ हिंदू राष्ट्र के विचार में उनकी जगह कहाँ है?
पिछले एक साल की ख़बरों की टाइमलाइन एक ख़ास तरह के विवादों से भरी नज़र आती है.

पिछले तक़रीबन एक साल से हर महीने भारत के एक-न-एक शहर से ऐसी ख़बरें आती रही हैं, इन सभी घटनाओं का परिणाम एक ही है, हिंदुओं और मुसलमानों के बीच अलगाव का बढ़ना.
राष्ट्रीय स्वयंसेवक संघ विश्व का सबसे बड़ा ग़ैर-सरकारी संगठन है, वीएचपी उसका अनुषांगिक संगठन है और भारत की मौजूदा सरकार के मुखिया नरेंद्र मोदी समेत कई मंत्री आरएसएस से जुड़े रहे हैं.
इस वजह से इन दोनों संगठनों की सांस्कृतिक महत्वाकांक्षा को राजनीतिक रूप में आगे बढ़ाने का आरोप बीजेपी सरकार पर लगता रहा है.
माना जाता है कि ‘हिंदू राष्ट्र’ और ‘हिंदू अस्मिता’ से जोड़कर देश में जो कुछ हो रहा है उसको सरकार और संघ दोनों का संरक्षण प्राप्त है.
आलोक कुमार बीबीसी से बातचीत में कहते हैं, "भारत की वर्तमान सरकार के मन में हिंदुत्व के प्रति प्रेम है."
वही हिंदुत्व जिसे ओवैसी और राहुल गांधी जैसे नेता ‘मुसलमानों पर बढ़ रहे अत्याचार’ के पीछे का मूल कारण बताते हैं, इसलिए सवाल उठता है कि वीएचपी और आरएसएस के ‘हिंदू राष्ट्र’ की अवधारणा में मुसलमान की जगह क्या है?
इस पर आलोक कुमार कहते हैं, "मुसलमान और ईसाई जहाँ-जहाँ गए हैं, वो वहाँ-वहाँ की ज़मीन के स्वभाव के हिसाब से कुछ-न-कुछ परिवर्तन और सुधार करते हैं. जैसे हर जगह की ईसाइयत एक-सी नहीं होती इसलिए हम मानते हैं कि भारत में भी दोनों धर्म के मानने वालों को ऐसा करना होगा."
वे कहते हैं, "सब विचारों की स्वीकृति और किसी पर कोई विचार थोपना नहीं, इस 'संशोधन' के साथ मुसलमानों और ईसाइयों का भारत में नागरिक के तौर पर बराबरी का हक़ है. ऐसा भारत के संविधान में भी है, हमारे मन में भी है और हमारी सहमति से है."
इस 'संशोधन' को हासिल करने का तरीक़ा क्या धर्म-संसद, भड़काऊ भाषण या रोज़ होने वाले हंगामे हैं? 
एक-एक कर बीते एक साल की कुछ घटनाओं पर नज़र डालते हैं.
पिछले साल दिसंबर में हरिद्वार में एक धर्म संसद का आयोजन किया गया जिसमें मुसलमानों के बारे में काफ़ी भड़काऊ भाषण दिए गए.
हरिद्वार के बाद इस साल दिल्ली, रायपुर और रुड़की में हुई ऐसे ही धर्म संसदों में दूसरे धर्मों के ख़िलाफ़ ज़हरीली बातें कही गईं.
हरिद्वार धर्म संसद के वीडियो में नेता धर्म की रक्षा के लिए शस्त्र उठाने, किसी मुसलमान को प्रधानमंत्री न बनने देने, मुस्लिम आबादी न बढ़ने देने समेत धर्म की रक्षा के नाम पर अनेक आपत्तिजनक बातें कहते हुए देखे-सुने गए.
हरिद्वार धर्म संसद के स्थानीय आयोजक और परशुराम अखाड़े के अध्यक्ष पंडित अधीर कौशिक ने कहा था:
भले ही इन विवादित धर्म संसदों का आयोजन विश्व हिंदू परिषद (वीएचपी) ने न किया हो, लेकिन भारत में धर्म-संसद शुरू करने का श्रेय वीएचपी को ही जाता है.
वीएचपी का कहना है कि उसका उद्देश्य हिंदू समाज को संगठित करना, हिंदू धर्म की रक्षा करना और समाज की सेवा करना है.
पहली धर्म संसद के बारे में निलांजन मुखोपाध्याय की किताब, 'डिमोलिशन एंड द वर्डिक्ट' में लिखा है- "धर्म संसद के इतिहास को खंगालें तो साल 1981 में इस तरह का पहला उल्लेख मिलता है."
1981 में तमिलनाडु के मीनाक्षीपुरम में 200 दलित परिवारों ने फरवरी के महीने में सामूहिक रूप से इस्लाम धर्म को क़बूल कर लिया था. इस साल विश्व हिंदू परिषद के नेताओं ने एक केंद्रीय मार्गदर्शक मंडल की स्थापना की, जिसमें हिंदू धर्म के 39 धर्मगुरु शामिल थे. आगे चलकर वीएचपी ने इस मंडल का विस्तार किया, जिसकी पहली सभा दो साल बाद हुई और उसे 'धर्म-संसद' का नाम दिया गया.
निलांजन मुखोपाध्याय लिखते हैं, "नाम में संसद शब्द का इस्तेमाल बहुत सोच-समझ कर भारतीय संसद की तर्ज पर किया गया था. इस तरह की संसद का मक़सद हिंदू समाज को धार्मिक नेतृत्व देना था."
साल 1983 में वीएचपी ने अयोध्या आंदोलन की बागडोर एक तरह से अपने हाथ में थाम ली थी. 1984 आते-आते केंद्रीय मार्गदर्शक मंडल के सदस्यों की संख्या 200 के क़रीब पहुँच गई थी. अप्रैल के महीने में दिल्ली के विज्ञान भवन में उनकी पहली बैठक आयोजित की गई. यह धर्म-संसद ऐतिहासिक थी. इसी धर्म संसद में राम जन्मभूमि आंदोलन की शुरुआत करने का फ़ैसला किया गया था.
इसके बाद दूसरी धर्म संसद का आयोजन  31 अक्टूबर से 1 नवंबर 1985 तक उडुपी में किया गया था. इस बार प्रस्तावों में एक मांग यह भी थी कि राम जन्मभूमि, कृष्ण जन्मस्थान और काशी विश्वनाथ परिसर को तत्काल हिंदू समाज को सौंप दिया जाए.
वीएचपी ने 2007 तक 11 धर्म संसद आयोजित किए. उसके बाद से इन धर्म संसदों में भड़काऊ भाषणों का सिलसिला थोड़ा रूक गया.
फिर धर्म संसद का शोर फरवरी 2019 में ही सुनाई दिया, जब वीएचपी का अब तक का अंतिम धर्म संसद आयोजित किया गया. इसमें आरएसएस प्रमुख मोहन भागवत भी गए थे और राम मंदिर बनाने की बात कही थी.
2019 में ही अयोध्या पर सुप्रीम कोर्ट का फ़ैसला आ गया था. मंदिर निर्माण का रास्ता खुल गया.
बीच में धर्म संसदों का शोर कम होने और दोबारा से तेज़ होने पर आलोक कुमार कहते हैं, "जब कोई महत्वपूर्ण विषय समाज के सामने होता है तो हम धर्म संसद बुलाते हैं. नहीं तो मार्गदर्शक मंडल साल में दो बार मिलता है और अहम फ़ैसले करता है."

कई बार धर्म संसद से इतर, दूसरे धार्मिक आयोजनों में मामले अक्सर उलझ जाया करते हैं. जैसा इस साल अप्रैल में भारत के कई इलाक़ों में रामनवमी, हनुमान जयंती पर शोभायात्राओं में देखा गया और राजस्थान में ईद के मौक़े पर.
भारत में कुछ विपक्षी पार्टियों के नेताओं को रामनवमी और हनुमान जयंती के मौक़े पर शोभायात्रा के दौरान हुई हिंसा में मुसलमानों के ख़िलाफ़ एक साज़िश दिखती है, वहीं वीएचपी को इसमें हिंदुओं के ख़िलाफ़ मुसलमानों का षड्यंत्र नज़र आता है.
वीएचपी के आलोक कुमार कहते हैं, "रामनवमी के दौरान शोभायात्राओं पर देश के अनेक शहरों में एक ही तरह से हमले किए गए. इसको मैं एक पैटर्न मानता हूँ क्योंकि उनकी विधि और प्रकार एक थे. मस्जिदों में ईंटों के टुकड़े, पत्थर, बोतलें, हथियार इकट्ठा किए गए थे और वहाँ से निकलने वाले जूलुस पर वो चलाए गए. ये दुर्भाग्यपूर्ण था."
दूसरी ओर, जहाँगीरपुरी में रहने वाले मुसलमान इन दावों को ग़लत बताते हैं, वे कहते हैं कि शोभायात्रा बार-बार घूमकर मस्जिद के सामने आ रही थी और भड़काऊ नारे लगाए जा रहे थे. 
दिल्ली के जहाँगीरपुरी में हनुमान जयंती की शोभायात्रा का आयोजन वीएचपी ने ही किया था.
शोभायात्रा के इतिहास की बात करें तो 1920 के दशक में भी इसका उल्लेख मिलता है, जब नागपुर में मस्जिदों के सामने से गाजे-बाजे के साथ ऐसी यात्राएँ निकलती थीं. उस दौरान भी शोभायात्रा में लाठी-डंडा साथ लेकर चलने का चलन था.आज इनमें तलवारें भी शामिल हो गई हैं.
शोभायात्राओं में हिंसा के चलन को धर्म से जुड़े कई जानकार नया ट्रेंड मानते हैं. हिंदुत्ववादी संगठन कहते हैं कि उन्होंने जो कुछ किया है वह आत्मरक्षा में किया है, उन्होंने हमला नहीं किया बल्कि उन पर हमला हुआ.
बनारस स्थित संकटमोचन मंदिर के महंत डॉक्टर विशम्भर नाथ मिश्र कहते हैं,"शोभायात्रा का जो मौजूदा स्वरूप है वो बिल्कुल नया है. इस तरह की शोभायात्राओं का चलन इसलिए बढ़ रहा है क्योंकि मौजूदा समय में हर व्यक्ति ख़ुद को धार्मिक दिखाने की होड़ में है. अगर आप वाक़ई धार्मिक हैं और उपासक हैं तो आपको शोर मचाकर ईश्वर की उपासना करने की ज़रूरत नहीं है. भगवान और भक्त का संवाद बेहद निजी चीज़ है. ये दिखावे की चीज़ नहीं है."
ऐसा नहीं कि ये 'दिखावा' केवल हिंदुओं में ही हो रहा है. ईद के मौक़े पर भी ऐसा चलन बढ़ रहा है.
ईद के मौक़े पर कांग्रेस शासित राज्य राजस्थान के करौली में भी हिंसा हुई. राजस्थान का जोधपुर शहर हमेशा से शांतिपूर्ण माना जाता रहा है. 1992 में जब देश के तमाम क्षेत्रों में सांप्रदायिक हिंसा फैल गई थी तब भी जोधपुर में कोई अप्रिय घटना नहीं हुई, लेकिन इस बार ईद के मौक़े पर मूर्ति और झंडे की सजावट से शुरू हुआ विवाद सांप्रदायिक हिंसा में बदल गया, बात कर्फ़्यू तक पहुँच गई.
बनारस में ही श्रीकाशी ज्ञानवापी मुक्ति आंदोलन ने घोषणा की कि वे हर बार ठीक अज़ान के वक़्त लाउडस्पीकर पर दिन में पाँच बार हनुमान चालीसा का पाठ करेंगे.
ईद से पहले महाराष्ट्र में भी विवाद चल रहा था. वहाँ लाउडस्पीकर से आने वाली अज़ान की आवाज़ को लेकर विवाद शुरू हुआ. उसी समय उत्तर प्रदेश में लाउडस्पीकरों पर हो रही कार्रवाई से उत्साहित होकर महाराष्ट्र में भी मस्जिदों से लाउडस्पीकर उतारने की ज़िद की गई.
अज़ान लाउडस्पीकर का विवाद हनुमान चालीसा तक पहुँचा, जहाँ महाराष्ट्र की एक सांसद को जेल तक जाना पड़ा.
वरिष्ठ पत्रकार और लेखक निलांजन मुखोपाध्याय कहते हैं, "अगर इन सब तरीक़ों और प्रतीकों का सही तर्कसंगत विश्लेषण किया जाए तो पाएँगे कि इन सबकी शुरुआत राम जन्मभूमि आंदोलन से होती है. इन सब की जड़ में एक ही दावा है कि मुसलमान भारत को अपना मुल्क नहीं मानते हैं. ये उनका मुल्क नहीं है. अगर उनको भारत में रहना है तो हिंदू की तरह बनकर रहना होगा." 
राम जन्मभूमि आंदोलन की शुरुआत से अंत तक, इसका नेतृत्व आरएसएस और वीएचपी ने किया है और इस बात पर दोनों संगठन आज भी गर्व करते हैं. 
बीबीसी से बातचीत में नीलांजन इन प्रतीकों और उनके ज़रिए दिए जाने वाले संदेशों के बारे में भी बात करते हैं.
वो कहते हैं, "नए-नए प्रतीक गढ़े जा रहे हैं जो हिंदुओं के एक तबक़े को पसंद आ रहे हैं. उनसे कहा जा रहा है कि मुसलमान उनके ख़िलाफ़ हैं. इन प्रतीकों में गाय है, वंदे मारतरम् है, मंदिर है, लाउडस्पीकर और हनुमान चालीसा है.
इसी तरह, बुलडोज़र आज की तारीख़ में शक्तिशाली शासन व्यवस्था का पर्याय बन गया है, संदेश दिया जा रहा है कि अब हमारी सत्ता है. सत्ता की ताक़त के इस्तेमाल के लिए किसी क़ानून के सहारे की ज़रूरत नहीं है."  बुलडोज़रों के इस्तेमाल का मामला सुप्रीम कोर्ट में है. 
भारत की राजनीति में जिस बुलडोज़र की चर्चा ज़ोर-शोर से हो रही है, उसका इतिहास खंगालें तो पता चलता है कि हथियार के तौर पर बुलडोज़र का इस्तेमाल दूसरे विश्व युद्ध के दौरान भी हुआ था. 
अमेरिकी सेना के अधिकारी कर्नल केएस एंडरसन ने 'बुलडोज़र - एन एप्रिसिएशन' शीर्षक से एक निबंध लिखा है. दूसरे विश्व युद्ध के दौरान इसके इस्तेमाल का ज़िक्र करते हुए उन्होंने लिखा, "युद्ध के लिए इस्तेमाल किए जाने वाले तमाम हथियारों में इसे सबसे आगे खड़ा पाते हैं."
‘आउटलुक’ पत्रिका में वरिष्ठ पत्रकार आशुतोष भारद्वाज ने हाल में भारत में बुलडोज़र के इस्तेमाल पर एक लेख लिखा है. लेख में दावा किया गया है कि उत्तर प्रदेश के मुख्यमंत्री योगी आदित्यनाथ ने जिन 58 रैलियों में बुलडोज़र शब्द का इस्तेमाल किया, पार्टी ने इन सभी सीटों पर जीत दर्ज की.
चुनिंदा लोगों के घरों और दुकानों को बुलडोज़र से ढहाने के सरकारी आदेश को लेकर हिंदुओं के एक तबक़े में उत्साह साफ़ देखा जा सकता है, चुनाव में जीत के बाद कई लोग विजय जुलूस में खिलौना बुलडोज़र लेकर नाचते दिखे, और योगी आदित्यनाथ को ‘बुलडोज़र बाबा’ कहकर पुकारा गया.
प्रतीकों के सहारे मुसलमानों में डर और हिंदू होने पर गर्व पैदा करने वाले मुद्दों को लेकर जब-जब विवाद हुआ, मामला न्यायालय भी पहुँचा.
न्यायालय की बात पर आलोक कुमार कहते हैं, "हिजाब मामले में कोर्ट में कौन गया? मुस्लिम पक्ष गया. आप कोर्ट से रिलीफ़ माँगे, कोर्ट रिलीफ़ दे तो आनंद मनाएँ और कोर्ट रिलीफ़ ना दे तो आप कहें कि हम नहीं मानेंगे. ये तो तार्किक बात नहीं है. वाराणसी में ज्ञानवापी मस्जिद विवाद में क्या हुआ? सर्वे का ऑर्डर हुआ. इंतजामिया कमेटी हाईकोर्ट गई. उनकी याचिका डिसमिस हो गई."
"भड़काऊ भाषण मामला भी कोर्ट पहुँचा. मैं हेट स्पीच के ख़िलाफ़ हूँ. हेट स्पीच हिंदू धर्म के बिल्कुल ख़िलाफ़ है. और हेट स्पीच के मामले में मैं समझता हूँ कि एफ़आईआर हुई है. रिज़वी जी (धर्मांतरण के बाद जितेंद्र नारायण त्यागी) की तो ज़मानत को भी तीन महीने लग गए थे. कानून का एक प्रोसेस है. अगर ये मान लें कि नूपुर शर्मा ने अपराध किया तो उस अपराध के दंड की प्रक्रिया क्या है, एफ़आईआर होगी, हो गई, चार्जशीट फ़ाइल होगी, मुक़दमा चलेगा. अगर दोषी होंगी तो कोर्ट दंडित करेगा."
लेकिन इन मुद्दों पर मुस्लिम पक्ष की अपनी दलीलें हैं.
ज्ञानवापी मस्जिद विवाद में ‘शिवलिंग’ मिलने के दावे पर अंजुमन इंतजामिया मस्जिद के वकील रईस अहमद का कहना है कि, "जिसे वो शिवलिंग कहते हैं, वो वज़ुखाने के बीच में लगा एक फ़व्वारा है. वो नीचे चौड़ा होता है, और ऊपर से संकरा होता है. उस फ़व्वारे को शिवलिंग बताकर बवाल खड़ा किया गया है."
हिजाब विवाद पर लड़कियों का कहना है कि ये उनका संवैधानिक अधिकार है. मुस्लिम पक्ष को सुप्रीम कोर्ट से अपने पक्ष में फ़ैसले की उम्मीद है. 
हरिद्वार धर्म संसद में मुसलमानों के ख़िलाफ़ दिए गए भाषण पर जमीयत उलेमा, उत्तराखंड के अध्यक्ष मौलवी मोहम्मद आरिफ़ कहते हैं, "कोई भी मुसलमान न तो भगवान राम को कुछ कहता है और ना ही सीता को, फिर इस्लाम को लेकर क्यों लोग बदज़ुबानी पर उतारू हो रहे हैं. हम चाहते हैं कि देश की सरकार ऐसे लोगों के ख़िलाफ़ सख़्त कार्रवाई अमल में लाए. हम शांति चाहते हैं."
नवरात्रों में मीट बैन पर इसी से मिलती-जुलती बात नेशनल कॉन्फ्रेंस के नेता उमर अब्दुल्ला भी कहते हैं.

भारत में अब से पहले तक खाने की लड़ाई बीफ़ तक ही सीमित थी. हिंदू गाय को पूजनीय मानते हैं और इस वजह से गोहत्या पर ज़्यादातर राज्यों में प्रतिबंध है.
भारत की 80 प्रतिशत से ज़्यादा आबादी हिंदू है जिनमें ज़्यादातर लोग गाय के प्रति श्रद्धा का भाव रखते हैं, लेकिन ये भी सच है कि भारत के अनेक हिस्सों में गोमांस सदियों से खाया जाता रहा है.
यहाँ तक कि भारत में गोमांस पर लगा प्रतिबंध पूरे देश में समान रूप से लागू नहीं है, केरल से लेकर पूर्वोत्तर के कई राज्यों में गोमांस की बिक्री हमेशा की तरह जारी है.आरएसएस के नेताओं ने स्थानीय खान-पान की संस्कृति को देखते हुए कई राज्यों में गोमांस खाने को मुद्दा नहीं बनाया है.
यहाँ तक कि आरएसएस के नेताओं ने यही कहा है कि वे उम्मीद करते हैं कि समय के साथ लोग अपने विवेक के साथ गोमांस खाना छोड़ देंगे, यह नरमी उत्तर भारतीय राज्यों में कभी नहीं दिखी.  
यहाँ तक कि चमड़े का कारोबार करने वालों को भारी मुश्किलों का सामना करना पड़ा है.
हिंदू दक्षिणपंथी समूहों के ऊपर कई राज्यों में गोतस्करी के शक में पशुपालकों की पीटकर हत्या के कई मामले सामने आए हैं.
इसमें एक सच्चाई ये भी है कि नरेंद्र मोदी सरकार के आने से काफ़ी पहले, साल 1955 में कांग्रेस ने भी 24 राज्यों में गो-हत्या को प्रतिबंधित किया था.
पिछले साल गुजरात के कुछ नगर निगमों ने सार्वजनिक रूप से मीट स्टॉल सड़कों पर लगाने के ख़िलाफ़ मुहिम छेड़ी थी.
मिड डे मील में बच्चों को अंडा दिया जाए या नहीं, इस पर भी कई राज्यों में विवाद है, मध्य प्रदेश में मिड डे मील में बीजेपी के शासनकाल में बच्चों को अंडा परोसा जाना बंद कर दिया गया था.    
पर हाल के दिनों में बीफ़ पर प्रतिबंध से शुरू हुई खाने की ये लड़ाई अब धीरे-धीरे मीट बैन की तरफ़ बढ़ती दिखी.
साल 2022 में चैत्र नवरात्र और रमज़ान का महीना दोनों एक साथ आया.
दिल्ली से बीजेपी सांसद परवेश वर्मा ने नवरात्रि के नौ दिनों के दौरान भारत भर में मीट की दुकानों को बंद रखने का एक प्रस्ताव रखा, जिसे दिल्ली के दो नगर निगमों (पूर्वी और दक्षिणी दिल्ली)  ने अमल में लाने का फ़ैसला भी सुना डाला. इस पर जमकर विवाद हुआ.
जम्मू-कश्मीर से लेकर कन्याकुमारी तक सांसदों, नेताओं ने इसका विरोध किया. दुकानदारों को जो नुक़सान हुआ सो अलग. क़ानूनी तौर पर अगर दुकानें बंद नहीं भी हुईं तो कई जगह हमले और तोड़-फोड़ की आशंका को देखते हुए लोगों ने अपनी दुकानें नहीं खोली.
ऐसा ही विवाद हलाल और झटका मीट को लेकर भी चल रहा है, हिंदुओं और सिखों से अपील की जा रही है कि वे हलाल गोश्त न खाएँ.
माँसाहार भारत के खान-पान का अभिन्न अंग रहा है. डॉ. मनोशी भट्टाचार्य, एक क्लीनिकल न्यूट्रिशनिस्ट हैं, जो भारतीय खान-पान परंपराओं पर शोध कर रही हैं, उनका ऐसा मानना है.
बीबीसी से बातचीत में वो कहती हैं, "मुगल शासक भारत में मांस खाने की परंपरा लेकर आए, ऐसा सोचना ग़लत है. नए साम्राज्यों, व्यापार और कृषि की वजह से लोगों के खाने का पैटर्न ज़रूर बदला. पहले गोमांस और बाद में मांस, ब्राह्मणों के भोजन से ग़ायब हुए लेकिन धर्म ही इसके पीछे की एकमात्र वजह कभी नहीं रहा."
डॉ. भट्टाचार्य कहती हैं, "कई ब्राह्मण समुदायों में कश्मीर से लेकर बंगाल तक माँस खाने की परंपरा आज भी है. कश्मीरी पंडितों में रोगन जोश खाने की परंपरा है. वैसे ही पश्चिम बंगाल में ब्राह्मण घरों में माँस आज भी खाया जाता है."
ताज़ा राष्ट्रीय परिवार स्वास्थ्य सर्वे के मुताबिक़, 16 राज्यों में लगभग 90 प्रतिशत लोग मीट, मछली या चिकन खाते हैं. वहीं चार राज्यों और केंद्र शासित क्षेत्रों में यह आंकड़ा 75-90 प्रतिशत तक है.
प्यू रिसर्च इंस्टीट्यूट के सर्वे में इस बात का भी पता चलता है कि किस धर्म के लोग कितना नॉनवेज खाते हैं. सर्वे के मुताबिक, हिंदू समुदाय में शामिल अलग-अलग जातियों के लोगों में 44 फ़ीसदी शाकाहारी हैं और बाक़ी के 56 फ़ीसदी मांसाहारी हैं. वहीं आठ फ़ीसदी मुसलमान भी ऐसे हैं जो कई अलग-अलग कारणों से नॉन वेज नहीं खाते.
भारत में अल्पसंख्यकों से जुड़े राजनीतिक मुद्दों पर नाज़िमा परवीन ने काफ़ी शोध किया है. बीबीसी से बातचीत में वो कहती हैं, "मीट बैन के फ़ैसले के कई पहलू हैं. एक राजनीतिक पहलू है, जो इसे सांस्कृतिक राष्ट्रवाद से जोड़ता है और दूसरा आर्थिक पहलू है. राजनीतिक पहलू साफ़-साफ़ नज़र आता है, जिसके तहत सरकार की तरफ़ से ‘खाने पर भी पाबंदियों’ का चलन अब देखने को मिल रहा है.
दूसरा है, इस मीट व्यापार की इकोनॉमी. मीट का व्यापार करने वाले ज़्यादातर मुसलमान क़ुरैशी समुदाय से संबंध रखते हैं. उत्तर प्रदेश के संदर्भ में देखें तो 2017 के बाद जो अवैध बूचड़खाने बंद किए गए, उनमें से ज़्यादातर सरकारी (नगर निगम) बूचड़खाने थे. इन बूचड़खानों में क़ुरैशी समुदाय के व्यापारी अपने जानवर लेकर जाते थे, एक शुल्क (प्रति जानवर) अदा करते थे और उन्हें कटवा कर दुकानों में रोज़ बेचते थे और अपनी रोज़ी-रोटी चलाते थे. जब सरकारी बूचड़खाने बंद हुए तो वो छोटे व्यापारी ‘क़ुरैशी समुदाय’ वाले सबसे ज़्यादा प्रभावित हुए. उनमें से कइयों ने धंधा छोड़ दिया, कइयों के दुकान के लाइसेंस रिन्यू नहीं हुए. अब क़ुरैशियों की जगह, बड़े प्राइवेट बूचड़खानों से मीट व्यापारियों ने मीट लेना शुरू कर दिया. ये बूचड़खाने केवल मुसलमानों के नहीं, हिंदूओं के भी हैं."
उत्तर प्रदेश की ही बात करें तो कुछ मीट व्यापारियों ने राज्य सरकार के फ़ैसले के ख़िलाफ़ कोर्ट का दरवाज़ा भी खटखटाया है, जिस पर सुनवाई होनी है.
इस साल भी सावन के महीने में उत्तर प्रदेश सरकार ने कावंड़ यात्रा के रूट पर मीट-मछली की दुकानों को न खोलने की हिदायत दी थी.
हालांकि मीट बैन के विवाद पर आलोक कुमार कहते हैं, "मीट बैन के बारे में विश्व हिंदू परिषद का कोई स्टैंड नहीं है. मैं जानता हूँ कि कश्मीर के सब ब्राह्मण मांस खाते हैं और देश की आबादी का बहुमत मीट खाने वालों का है."
नीलांजन कहते हैं, "पहले भी मुसलमानों के लिए कुछ हिंदुओं के मन में सामाजिक पूर्वाग्रह थे. आज़ादी से पहले, आज़ादी के वक़्त और आज़ादी के बाद भी. लेकिन उस दौर में इन भावनाओं को राजनीतिक रूप से सही नहीं माना जाता था. इस बीच फ़र्क़ ये आया है कि अब राजनीतिक रूप से ये सब सही माना जा रहा है. इन भावनाओं को मंच पर खड़े होकर कहा जा रहा है."
"नूपुर शर्मा तो 2008-09 में राजनीति में आईं. मियां मुशर्रफ़, श्मशान-क़ब्रिस्तान और अब्बाजान जैसे जुमलों का इस्तेमाल बड़े-बड़े लोग करते रहे हैं. पूरी चर्चा का इस्लामोफ़ोबिक कैरेक्टर तो पहले से ही स्थापित किया जा चुका है."
यहाँ नीलांजन गृह मंत्री अमित शाह के एक बयान की याद दिलाते हैं.
30 अक्टूबर 2021 को उत्तराखंड में एक चुनावी रैली को संबोधित करते हुए अमित शाह ने एक क़िस्सा सुनाया.
उन्होंने कहा, "मैं कल आ रहा था तो मेरा क़ाफ़िला रुक गया. मैंने पूछा, क्या हुआ? जवाब आया, साहब आपको मालूम नहीं है आज शुक्रवार है. मैंने कहा, शुक्रवार है, तो क्या हुआ? मुझे लगा मेरा जनरल नॉलेज वीक (कमज़ोर) हो गया क्या? शुक्रवार को क्या होता है? जवाब आया, शुक्रवार को नेशनल हाईवे बंद करके मुसलमानों को नमाज़ पढ़ने की इजाज़त दे दी गई है. शुक्रवार को छुट्टी देने की सोचने वाले, तुष्टीकरण की राजनीति करने वाले कभी देवभूमि का भला करने की बात नहीं सोच सकते."
हिंदू होने का गर्व कहें या मुसलमानों को डराने के प्रतीक, बस यही नहीं हैं जो यहाँ गिनाए गए हैं.  
‘बॉर्न अ मुस्लिम’ किताब की लेखिका हैं गज़ाला वहाब. ‘मुसलमानों में डर’ और उनके प्रतीकों पर वो कहती हैं, "भारत का संविधान बनाते वक़्त इस बात का ख़ास ख़्याल रखा गया कि भारत का ‘हिंदूकरण’ ना हो. बावजूद इसके अनजाने में संविधान में कुछ कमियां रह गई हैं, जिसने ये मुमकिन किया कि धीरे-धीरे हिंदू धर्म मानने वालों को बाक़ियों के ऊपर तरजीह दी जाए. इसका सबसे बड़ा उदाहरण है कोर्ट का ये कह देना कि हिंदू धर्म नहीं है बल्कि जीने का एक तरीक़ा है."
टाइम्स ऑफ़ इंडिया की रिपोर्ट के मुताबिक़ कोर्ट के फ़ैसलों में हिंदूइज्म को जीवन जीने के तरीक़े से जोड़ने वाली बात सबसे पहले 1994 में जस्टिस एसपी भरुच ने कही थी, जिसे 1996 में जस्टिस जेएस वर्मा ने भी दोहराया. इसका ज़िक्र प्रधानमंत्री मोदी भी अपनी विदेश यात्रा में कर चुके हैं.
वो आगे कहती हैं, "भारत देश को जब ‘माता’ ‘देवी’ कह कर संबोधित किया जाता है तो ये एक तरह से भारत को हिंदू धर्म से जोड़ने की बात है. आज़ादी के बाद, हिंदू और मुसलमानों में यहीं से सबसे बड़ा टकराव शुरू हुआ कि देश की पूजा ‘माता’ और ‘देवी’ की तरह की जानी चाहिए जबकि इस्लाम में केवल एक ही ख़ुदा की इबादत की बात की गई है. जो वंदे मातरम गाने से इनकार करेंगे वो देशद्रोही क़रार दिए जाएँगे.  शुरुआत में इस तरह के तनाव कुछ ‘फ्रिंज एलिमेंट’ तक सीमित थे. लेकिन पिछले आठ सालों में देशभक्ति का प्रदर्शन करवाने का चलन बढ़ा है. आज ‘फ्रिंज’ ‘मेनस्ट्रीम’ बनता जा रहा है, सरकार उनके ख़िलाफ़ क़दम नहीं उठा रही है, जिससे उनका हौसला बढ़ता जा रहा है. जैसे धर्म संसद में हुआ."
ये तनाव कैसे फ़ोन के ज़रिए हर मुसलमान तक पहुँच रहा है, इस पर गज़ाला एक क़िस्सा सुनाती हैं.
"मैं अपने किसी काम से वाराणसी गई थी. मेरे टैक्सी ड्राइवर को नहीं मालूम था कि मैं मुसलमान हूँ. मैं किसी से मिलकर गाड़ी में वापस लौटी तो वह धर्म संसद में मुसलमानों के ख़िलाफ़ दिए गए भाषण का वीडियो मोबाइल पर देख रहा था. जब मैं गाड़ी में उसके साथ सफ़र कर रही थी, उस वक़्त मेरे ज़ेहन में बस एक ही बात घूम रही थी, इस वक़्त ड्राइवर के दिमाग़ में क्या चल रहा होगा. अगर उसे पता चल जाए कि मैं मुस्लिम हूँ तो उसका बर्ताव मेरे प्रति क्या होगा. मैं ये नहीं कह रही हूँ कि मैं डर गई, लेकिन मैं सचेत हो गई कि ये जो ड्राइवर अगले दो दिन मेरे साथ रहेगा, उसके मन में मुसलमानों के प्रति क्या भाव है."
भारत अगर सही मायने में सांस्कृतिक तौर पर ‘हिंदू राष्ट्र’  है और धर्म के आधार पर नहीं, तो ऐसे में मुस्कान, हसीना फ़ख़रू और जावेद को इन ‘डर’ और ‘गर्व’ के प्रतीकों से सुरक्षित महसूस कराने के लिए देश के हिंदू क्या करें?
इसके जवाब में आलोक कुमार कहते हैं, "पहले तो मैं ये मानता हूँ कि हिंदुस्तान का मुसलमान सुरक्षित है. और अगर नहीं भी है तो उनकी वजह से है, जो मुसलमानों को वोट बैंक मानते हैं. जिस दिन धर्म को चुनाव से जोड़ना बंद हो जाएगा उस दिन हिंदू का वोट बैंक बनना बंद हो जाएगा. मुसलमानों को वोट बैंक बनाने के चक्कर में ही हिंदू वोट बैंक बना है."
सवाल यही है कि पहले क्या बंद होगा, और कौन बंद करेगा?
बीबीसी संवाददाता: सरोज सिंह शॉर्टहैंड प्रोडक्शन: शादाब नज़मीइलस्ट्रेशन: पुनीत बरनालातस्वीरें: गेटी

हिंदुत्व के समर्थकों का मानना है कि इस पुराने विचार को अमली जामा पहनाने का वक़्त आ गया है.
ज़ुबैर अहमद, बीबीसी संवाददाता
आठवीं सदी के शुरू में एक युवा मुसलमान सिपहसालार मोहम्मद बिन कासिम ने भारी लड़ाई के बाद सिंध पर कब्ज़ा जमाया था. यह इलाक़ा वैसे तो बहुत छोटा था लेकिन इस हार के नतीजे बेहद दूरगामी साबित हुए. इतिहासकारों के मुताबिक़ यह भारतीय उपमहाद्वीप के इतिहास के लिहाज़ से सबसे अहम मोड़ साबित हुआ.
इस युद्ध के बाद इस्लामी संस्कृति का भारतीय सभ्यता से संपर्क हुआ और इसके बाद पूरे उपमहाद्वीप में इस्लाम फैला, हालाँकि भारत की धरती पर क़दम रखने वाले पहले मुसलमान केरल में आने वाले व्यापारी थे जिनकी इबादत के लिए भारत की पहली मस्जिद बनाई गई थी, यह वह दौर था जब हज़रत मोहम्मद जीवित थे.
17 साल के मोहम्मद बिन क़ासिम को इसका अंदाज़ा नहीं रहा होगा कि उनकी यह जीत, शताब्दियों से चली आ रही राजनीतिक और सांस्कृतिक व्यवस्था को हिला देने वाली साबित होगी. उसके बाद से इतिहास की कई गलियों से गुजरते हुए भारत ने एक दिलचस्प सफ़र तय किया है. बीसवीं सदी में उसने एक ऐसे संविधान को अपनाया जो उसे एक धर्मनिरपेक्ष राष्ट्र का स्वरूप देता है. क्या 21वीं सदी में वो बदलने की कगार पर है?
2014 में शानदार जीत के बाद प्रधानमंत्री नरेंद्र मोदी ने संसद के अंदर अपने पहले संबोधन में सदियों की ग़ुलामी पर दुख जताया था. उन्होंने इतिहास को विस्तार देते हुए कहा था कि:
हालाँकि इतिहासकारों ने हमेशा ब्रिटिश शासन के 200 सालों को ही ग़ुलामी का काल बताया है.
लेकिन दक्षिणपंथी विचारधारा के लोगों में प्रधानमंत्री मोदी की राय से सहमति है जिसके मुताबिक़ भारत सदियों तक ग़ुलाम रहा और इसमें क़रीब एक हज़ार साल की ग़ुलामी मुसलमान शासकों के अधीन रही. इससे यह निष्कर्ष निकाला गया कि मुस्लिम शासकों के आने से पहले, भारत विदेशी प्रभावों से मुक्त एक हिंदू राष्ट्र था.
हालाँकि प्राचीन भारत में बौद्धों का भी शासन था, लेकिन वह विदेशी नहीं थे. हिंदुत्ववादी विचारक सावरकर और गोलवलकर का मानना था कि हिंदू राष्ट्र का विचार प्राचीन काल से ही रहा है.
राष्ट्रीय स्वयंसेवक संघ के विचारक और राज्यसभा में बीजेपी के सांसद प्रोफ़ेसर राकेश सिन्हा का कहना है, “हिंदू राष्ट्र, भारतीय सभ्यता और संस्कृति की शुरुआत से भारत की विशेषता रहा है और यह भारत की विरासत, वर्तमान और भविष्य है.”
हालाँकि हिंदू धर्म पर विशेषज्ञता रखने वाली अमेरिकी स्कॉलर प्रोफ़ेसर वेंडी डोनिगर, प्राचीन भारत में हिंदू राष्ट्र की अवधारणा को ख़ारिज करती हैं. उनकी किताब 'द हिंदूज़, एन ऑल्टरनेटिव हिस्ट्री' को लेकर काफ़ी विवाद हुआ था जिसके बाद प्रकाशक ने भारत में किताब की बिक्री न करने का फ़ैसला किया था.
प्रोफ़ेसर डोनिगर ने बीबीसी से बात करते हुए कहा: 
लेकिन प्राचीन भारत की इतिहासकार शोनालीका कौल का मानना है कि प्राचीन काल में हिंदू राष्ट्र का अस्तित्व था.
ऐसे में सवाल यह है कि हिंदू राष्ट्र का विचार मूल रूप में कैसे आया जिस पर अब इतनी चर्चा गर्म है. क्या भारत के हिंदू राष्ट्र में तब्दील होने के संकेत मिल रहे हैं? हिंदू राष्ट्र के विचार को बढ़ावा देने के लिए कैसे इतिहास और शैक्षणिक सामग्री का पुनर्लेखन किया जा रहा है? इस हिंदू राष्ट्र में अल्पसंख्यकों के लिए क्या जगह होगी? क्या इसके लिए संवैधानिक संशोधन की ज़रूरत होगी या कि 2024 के आम चुनाव में यह चुनावी मुद्दा बनेगा? इन्हीं सवालो के जवाब तलाशने की कोशिश है इस रिपोर्ट में.
इस मुहिम में बड़ी भूमिका राष्ट्रीय स्वयंसेवक संघ की मानी जाती है. अपनी स्थापना से ही हिंदू राष्ट्र को ‘पुन: प्राप्त’ करने के लिए काम कर रहा है. जाने-माने इतिहासकार और हिंदुत्व के विशेषज्ञ क्रिस्टोफ जफ्रेलॉट इससे सहमति जताते हुए कहते हैं, “संघ परिवार के लिए हमेशा से हिंदू राष्ट्र का निर्माण प्राथमिकता रही है. वे इसके लिए समाज में ज़मीनी स्तर पर बदलाव चाहते हैं और शाखाओं और ज़िला स्तर पर अपने कार्यालय के ज़रिए ज़मीनी स्तर पर हिंदुओं की मानसिकता बदलना चाहते हैं. 1925 से उन्होंने यह शुरू किया था और क़रीब सौ साल बाद उन्होंने इस दिशा में काफ़ी कुछ हासिल कर लिया है.”
लेखक और इतिहासकार पुरुषोत्तम अग्रवाल का भी मानना है कि हिंदू राष्ट्र की मांग नई नहीं है. उन्होंने बताया:
सावरकर का संबंध राष्ट्रीय स्वयंसेवक संघ से नहीं, बल्कि हिंदू महासभा से था. उनके मुताबिक हिंदुत्व हिंदू धर्म से कहीं ज़्यादा है और इस राजनीतिक दर्शन को केवल हिंदू आस्था तक नहीं बांधा जा सकता है. उन्होंने हिंदुत्व के लिए तीन आवश्यक मंत्र दिए हैं- राष्ट्र (देश), जाति (नस्ल) और संस्कृति (कल्चर). उन्होंने कहा था कि भारत में जन्म लेने के बावजूद मुसलमान और ईसाई, इन तीन आवश्यक तत्वों को हासिल नहीं कर सकते हैं. इसलिए हिन्दू ही हिन्दू राष्ट्र के हैं, एक ऐसे राष्ट्र के जो प्राचीन काल में भी अस्तित्व में था. इसके लिए सावरकर का तर्क था कि 'भारत हिंदुओं की पुण्यभूमि है, मुसलमानोंं और ईसाइयों की पुण्यभूमि भारत नहीं है.'
शक्तिशाली धार्मिक गुरुओं और हिंदुत्ववादी संगठनों की ओर से हिंदू राष्ट्र की मांग तो लंबे समय से चली आ रही है लेकिन यह मौजूदा समय में, ख़ासकर नरेंद्र मोदी के प्रधानमंत्री बनने के बाद से, ज़्यादा बढ़ी है. मसलन, दिल्ली के तालकटोरा इनडोर स्टेडियम में इस साल की शुरुआत में जगन्नाथ पुरी के प्रभावशाली शंकराचार्य स्वामी निश्चलानंद सरस्वती ने दृढ़तापूर्वक कहा कि भारत को एक हिंदू राष्ट्र घोषित करना चाहिए. उन्होंने उम्मीद जताई कि भारत के हिंदू राष्ट्र बनते ही 15 दूसरे देश भी ख़ुद को हिंदू राष्ट्र घोषित करेंगे.
मौजूदा समय में, भारत और नेपाल ही दो ऐसे देश हैं जहाँ हिंदू बहुसंख्यक हैं.
प्रोफ़ेसर जफ्रेलॉट का कहना है , “हिंदू राष्ट्र की मांग पहले से बढ़ी है, अभियान बढ़ गए हैं, अभियानों की तीव्रता बढ़ी है और तो और इसका भौगोलिक दायरा भी बढ़ा है.”
हो सकता है कि आने वाले कुछ सालों में भारत हिंदू राष्ट्र घोषित हो जाए. इसके लिए ज़मीनी स्तर पर काम शुरू हो चुका है. विश्लेषकों की मानें तो कई संस्थान संघीय ढांचा, धर्मनिरपेक्षता, सामाजिक और आर्थिक असमानता जैसे मुद्दों पर समझौता करने के लिए तैयार हैं. मुसलमान शासकों के इतिहास और शहरों, गलियों के नाम बदलने से लेकर किताबों में बदलाव का काम बदस्तूर जारी है.
काँग्रेस में शामिल रहे और अब सपा के समर्थन से राज्यसभा पहुँचे कपिल सिब्बल अफ़सोस जताते हुए कहते हैं कि सभी महत्वपूर्ण संस्थानों पर कब्ज़ा कर लिया गया है. उन्होंने कहा, “न्यायपालिका को छोड़कर सभी संस्थानों पर मोदी सरकार ने कब्ज़ा कर लिया है. मीडिया को मैनेज किया जा रहा है. संसद पर उनका कब्ज़ा है. ईडी, सीबीआई और इनकम टैक्स जैसे सरकारी तंत्रों का इस्तेमाल करके स्वतंत्र आवाज़ों को दबाया जा रहा है.”
हालाँकि भारतीय जनता पार्टी और नरेंद्र मोदी सरकार इन आरोपों का खंडन करती रही है. उनका कहना है कि देश में लोकतंत्र फल-फूल रहा है और पिछले कुछ सालों में नरेंद्र मोदी के नेतृत्व में देश में तेजी से विकास हुआ है.
फोटो: प्रधानमंत्री नरेंद्र मोदी गंगा जल ले जाते हुए. काशी विश्वनाथ धाम कॉरिडोर, वाराणसी, 13 दिसंबर, 2021
इस बात के कुछ संकेत इन उदाहरणों से मिलते हैं.पिछले साल दिसंबर में प्रधानमंत्री नरेंद्र मोदी ने "हर हर महादेव" के उद्घोष के बीच काशी विश्वनाथ धाम कॉरिडोर का उद्घाटन किया था. गेरुआ भेस में एक साधु की तरह उन्होंने गंगा में डुबकी लगाई थी और काल भैरव मंदिर में पूजा-अर्चना की थी. कुछ ही देर बाद उन्होंने एक ट्वीट के ज़रिए, प्यार और आशीर्वाद के लिए पवित्र नदी का आभार जताया था.
राष्ट्रीय टेलीविजन पर एक बड़े आयोजन के रूप में इसका सीधा प्रसारण किया गया था. उस दौरान कुछ राजनीतिक टिप्पणीकारों ने कहा था कि उनके शब्दों में निश्चित रूप से एक हिंदुत्ववादी  प्रधानमंत्री झलक थी, न कि एक धर्मनिरपेक्ष देश के लीडर की. उस समय मोदी ने कहा था:
टिप्पणीकार वीर सांघवी ने एक लेख में इस आयोजन के बारे में लिखा, "मोदी से पहले कोई भारतीय प्रधानमंत्री पूजा-आराधना को इतने बड़े पैमाने पर जन-जन तक पहुँचाने के लिए लाइव इवेंट में तब्दील नहीं कर पाया था."
भारत का संविधान कहता है कि जाति, धर्म और जेंडर के आधार पर कोई भेदभाव नहीं किया जाएगा लेकिन नागरिकता संशोधन अधिनियम या सीएए को मुस्लिम विरोधी कानून की तरह देखा जा रहा है. इस अधिनियम के तहत कुछ पड़ोसी देशों के प्रवासी अगर हिंदू, सिख या बौद्ध हुए तो उन्हें भारत की नागरिकता मिल जाएगी लेकिन अगर वे मुस्लिम हुए तो नागरिकता नहीं मिलेगी. बीजेपी सरकार की दलील है कि इस एक्ट का भारतीय मुसलमानों पर कोई असर नहीं पड़ेगा, लेकिन विभिन्न राजनीतिक दलों के नेताओं ने इस पर चिंता जताई है और इसे मुसलमानों के विरुद्ध भेदभावपूर्ण बताया है. मसलन, डीएमके सांसद कनिमोझी ने यहाँ तक कहा कि यह हिंदू राष्ट्र के निर्माण की दिशा में एक बड़ा क़दम है.
इस क़ानून के ख़िलाफ़ देश भर में विरोध प्रदर्शन हुए थे.
30 साल से भी पहले, ये बीजेपी के लालकृष्ण आडवाणी थे जिन्होंने काँग्रेस शासन के तहत मुसलमानों के “तुष्टीकरण” के ख़िलाफ़ एक तीखा अभियान चलाया था. शाहबानो मामले को अक्सर मुस्लिम तुष्टीकरण के उदाहरण की तरह पेश किया जाता है. 1986 में सुप्रीम कोर्ट ने शाहबानो के पक्ष में फ़ैसला सुनाया था लेकिन तत्कालीन कांग्रेस सरकार, मुसलमान धर्मगुरुओं को ख़ुश करने के लिए कोर्ट के आदेश को नाकाम करने के लिए एक क़ानून ले आई थी. इन मुसलमान धर्मगुरुओं को लगता था कि कोर्ट का मूल आदेश शरिया क़ानूनों के ख़िलाफ़ था. कई विद्वानों और लेखकों का मानना है कि तुष्टीकरण के ऐसे कुछ वास्तविक, कुछ काल्पनिक मामले ही आख़िरकार बड़े पैमाने पर हिंदू प्रतिक्रियाओं का कारण बने.
लेकिन अब हिंदू तुष्टीकरण की चर्चा होने लगी है. उदाहरण के लिए, भारत की सर्वोच्च अदालत ने कोविड-19 महामारी की भयावहता के बीच जगन्नाथ यात्रा और अयोध्या में भूमि-पूजन की अनुमति दे दी.

प्रोफ़ेसर पुरुषोत्तम अग्रवाल कहते हैं, "मुसलमान वोट बैंक की तरह, हिंदुत्व ने हिंदू वोट बैंक बनाया है. यही उनका राजनीतिक लक्ष्य था. उसे वो हासिल कर चुके हैं. अब कोई हिंदू वोट बैंक में सेंध लगाने का दुस्साहस नहीं कर सकता."
जबसे बीजेपी सत्ता में आई है, कई शहरों और सड़कों के नाम बदले जा रहे हैं. दिल्ली में औरंगज़ेब रोड की ही तरह, अकबर रोड या शाहजहाँ रोड का नाम बदलने की माँग हो रही है. लेकिन प्रोफ़ेसर पुरुषोत्तम अग्रवाल मानते हैं कि ये मांगे हिंदुत्व शक्तियों का दोहरापन दिखाती हैं. वो कहते हैं, "उन्हें अकबर रोड या शाहजहाँ रोड से बड़ी समस्या है, लेकिन दिल्ली में मान सिंह रोड भी है. वो कौन थे? वो अकबर के सैन्य प्रमुख थे. टोडरमल मार्ग और बीरबल मार्ग भी दिल्ली में हैं. टोडरमल अकबर के वित्त मंत्री थे. बीरबल अकबर के नवरत्नों में से एक थे. आप अकबर को तो खलनायक बनाना चाहते हैं लेकिन बीरबल या टोडरमल या मान सिंह को नहीं. ऐसा क्यों?"
कई हिंदुत्ववादी संगठनों के सदस्य अब लोगों को हिंदू राष्ट्र की अवधारणा को स्वीकार करने के लिए पहले से ज़्यादा प्रेरित करने लगे हैं. प्रोफ़ेसर अग्रवाल कहते हैं कि आम हिंदुओं में इस विचार की स्वीकार्यता 10 साल पहले के मुक़ाबले अब ज़्यादा हो गई है.
हिंदू जनजागृति समिति इस बात को स्वीकार करती है. वो एक राष्ट्रव्यापी हिंदुत्ववादी संगठन है. वो हिंदू राष्ट्र के लिए बैठकें करती है और इसके लिए जागरूकता अभियान चलाती है. समिति कहती है कि उनके लिए हिंदू राष्ट्र के लिए पूरा ज़ोर लगा देने का समय यही है. महाराष्ट्र में हाल की एक बैठक में, उसकी आध्यात्मिक इकाई सनातन संस्था के प्रवक्ता अभय वार्तक ने कहा, "हिंदुओं का अस्तित्व संकट में आ जाएगा अगर वे भारत को हिंदू राष्ट्र बनाने के लिए त्याग नहीं करेंगे."
हिंदू जनजागृति समिति के राष्ट्रीय प्रवक्ता रमेश शिंदे ने बीबीसी को बताया, "हम जैसे संगठनों का दायित्व, भारत के लोगों के बीच हिंदू राष्ट्र का संदेश फैलाने का है." हिंदू राष्ट्र पर अपनी नई किताब में लेखक आकार पटेल कहते हैं, "संरचनात्मक तौर पर भारत हिंदू राष्ट्र बनने के करीब पहुँच चुका है."   
प्रोफ़ेसर क्रिस्टोफ जफ्रेलॉट कहते हैं कि 2019 में बीजेपी के चुनाव जीतने के बाद से हिंदू राष्ट्र के संकेत और पुख़्ता हो चुके हैं. वो कहते हैं, ”2019 के बाद हर चीज़ उग्र हो चुकी है, नए क़ानून, संविधान संशोधन इत्यादि हुए हैं. असल मुद्दों से लोगों का ध्यान भटकाए रखने की भी ज़रूरत है. और असल मुद्दे अब और ज़्यादा गंभीर हो गए हैं. आर्थिक स्थिति वाक़ई चिंताजनक है. रोजगार की कमी, महंगाई, आदि.. तो आप ये अंदाज़ा लगा सकते हैं कि आइडेंटिटी पॉलिटिक्स असल मुद्दों से लोगों का ध्यान हटाने का एक तरीक़ा है जिसका ख़ूब इस्तेमाल होने लगा है. ये सब ज़ाहिर है उस ध्रुवीकरण के अलावा हो रहा है जिसका इस्तेमाल चुनावों के लिए किया जाता है." 
वर्षों से हिंदू दक्षिणपंथी संगठन ये शिकायत करते आए हैं कि स्कूलों और विश्वविद्यालयों में इतिहास की पाठ्य-पुस्तकें हमेशा से वाम या मार्क्सवादी इतिहासकार लिखते आए हैं जिनका ‘राष्ट्रवादी’ हिंदुओं के प्रति पूर्वाग्रह रहा है. इन संगठनों की दलील है कि इतिहास में उनका नज़रिया भी शामिल किया जाना चाहिए. कई इतिहासकार दक्षिणपंथियों की इतिहास की विवेचना का विरोध करते हैं और उनका मानना है कि इतिहास के नाम पर दक्षिणपंथी इतिहासकार सांप्रदायिकता पर आधारित कहानियों को आगे बढ़ा रहे हैं.  
उनका आरोप है कि नई शिक्षा नीति को लागू करने की मोदी सरकार की कोशिशें जारी हैं. भारत की शिक्षा प्रणाली में ज़रूरी बदलावों को देखने के लिए बनी कमेटी के सदस्यों में से एक हैं गोविंद प्रसाद शर्मा. उन्होंने पिछले साल एक अंग्रेजी दैनिक को बताया, "आज जो इतिहास पढ़ाया जा रहा है वो सिर्फ़ ये बताता है कि हम यहाँ पराजित हुए, हम वहाँ हार गए. लेकिन हमें हमारे संघर्षों के बारे में बताना होगा, विदेशी हमलावरों के ख़िलाफ़ जाबांज लड़ाइयों के बारे में बताना होगा. हम लोग उस चीज़ को पूरी तरह से हाइलाइट नहीं करते हैं." गोविन्द प्रसाद शर्मा ने वैदिक गणित का विषय भी पढ़ाए जाने की ज़रूरत पर ज़ोर दिया. हिंदुत्ववादी और राष्ट्रवादी विचारकों का कहना है कि भारत की शिक्षा प्रणाली पश्चिमी अवधारणाओं पर आधारित है, शिक्षा के भारतीयकरण (हिंदूकरण) को वे आवश्यक बताते हैं.
समकालीन भारतीय इतिहास के प्रोफ़ेसर और 'आरएसएस, स्कूली पाठ्यपुस्तकें और महात्मा गांधी की हत्या' नाम की किताब के सह-लेखक डॉ आदित्य मुखर्जी का एक बयान भारतीय मीडिया में आया था कि कट्टरता ने इतिहास की जगह ले ली है जो एक वास्तविक ख़तरा है. उन्होंने ये भी कहा था, "क्या कोई डॉक्टर प्रधानमंत्री से बहस कर पाएगा जब वो कहते हैं कि गणेश जी का सिर प्लास्टिक सर्जरी से जोड़ा गया था? ये इतिहास नहीं है."
शिक्षा संविधान के तहत समवर्ती सूची का विषय है, यानी केंद्र और राज्य दोनों सरकारें उसके बारे में नीतिगत निर्णय ले सकती हैं. बहुत सारे शैक्षिक बोर्ड और इतिहास की किताबें लिखने के लिए गठित कमेटियाँ राष्ट्रीय स्तर की हैं, जिन कुछ राज्यों में बीजेपी सत्ता में है, वहाँ स्कूली किताबों में बहुत सारे बदलाव किए जा रहे हैं. कर्नाटक में ऐसे ही बदलावों पर हाल के महीनों में उठे विवाद ने बीजेपी सरकार को हिला दिया था. हाल ही में कांग्रेस पार्टी से अलग हुए कपिल सिब्बल ने बीबीसी हिंदी को दिए इंटरव्यू में स्कूली पाठ्यपुस्तक समीक्षा कमेटी के प्रमुख चक्रतीर्थ पर आरोप लगाया था कि वो इन किताबों में आरएसएस विचारक हेडगेवार के भाषण को शामिल कर, और स्वतंत्रता सेनानियों, समाज सुधारकों जैसे महत्त्वपूर्ण व्यक्तित्वों पर लिखे अध्यायों और प्रसिद्ध साहित्यिक विभूतियों की रचनाओं को हटाकर किताबों का ‘भगवाकरण’ कर रहे हैं. हालांकि विवाद उठने के बाद स्वतंत्रता सेनानियों और समाज सुधारकों की बातों को फिर से शामिल किया गया है.
केंद्र सरकार के स्तर पर पाठ्य-पुस्तकों में बड़े पैमाने पर बदलाव दशकों में एक बार ही किए जा सकते हैं. एनसीईआरटी राज्य सरकारों को सिलेबस में बदलाव की सिफ़ारिश कर सकती है, जिसे स्वीकार या ख़ारिज किया जा सकता है. अभी हाल में ही यानी 2019 में कक्षा 9 और कक्षा 10 की इतिहास की किताबों में बदलाव किए गए थे.
क्या मुसलमान और ईसाई हिन्दू राष्ट्र में अपनी इबादतगाहें बना सकते हैं और वहाँ इबादत कर सकते हैं? क्या वो अपनी धार्मिक आस्था की शिक्षा देना और उस पर अमल करना जारी रख सकते हैं? संघ परिवार के नेता मुसलमानों को अल्पसंख्यक मानने के विचार को ही गलत ठहराते रहे हैं.
बीजेपी नेता कपिल मिश्रा एक ऑनलाइन नेटवर्क चलाते हैं, जिसका नाम है 'हिंदू इकोसिस्टम', ये नेटवर्क हिंदू पीड़ितों के लिए काम करने की बात करता है. वो कहते हैं कि हिंदू राष्ट्र में कोई भी अल्पसंख्यक नहीं होगा. "मुस्लिम (हिंदुओं के बाद) दूसरे बहुसंख्यक होंगे." वो मुसलमानों को भरोसा दिलाना चाहते हैं कि वे एक हिंदू बहुसंख्यक शासन के तहत सुरक्षित हैं और उन्हें अपने धर्म का पालन करने की अनुमति होगी. कपिल मिश्रा कहते हैं, "हिंदू बहुसंख्यक जब तक शासन में रहेगा, भारत धर्मनिरपेक्ष बना रहेगा और धार्मिक सहिष्णुता का पालन करता रहेगा."
बीजेपी के राज्यसभा सांसद प्रोफेसर राकेश सिन्हा भी यही दावा करते हैं लेकिन साथ ही वो ये भी कहते हैं:
आरएसएस प्रमुख मोहन भागवत अक्सर कहते रहे हैं कि मुसलमानों और हिंदुओं की साझा विरासत है, इसलिए सभी भारतीय हिंदू हैं. मुसलमानों के पूर्वजों का जबरन धर्मांतरण किया गया था.
दूसरे हिंदुत्ववादी नेताओं का कहना है कि मुसलमानों और ईसाइयों को नौकरी और पैसे का झाँसा देकर अपना धर्म प्रसार करने की अनुमति नहीं मिलेगी. वास्तव में कम-से-कम नौ भारतीय राज्यों ने धर्मांतरण विरोधी क़ानून पारित किए हैं, जिनकी वजह से ज़बरदस्ती या लालच देकर धर्म परिवर्तन कराना दंडनीय अपराध हो गया है. वहीं ईसाई और मुसलमान धर्म प्रचारक कहते हैं उनका काम करना मुश्किल हो गया है, अगर कोई धर्म परिवर्तन करके हिंदू बनता है तो शासन-प्रशासन का रवैया अलग होता है.
सावरकर के हिंदुत्व के विचार में वे लोग शामिल नहीं हैं जिनके पूर्वज भारत के बाहर से आए थे. ज़ाहिर है, सावरकर साफ़ लिखते हैं कि इस धरती पर मुसलमानों और ईसाइयों का उतना अधिकार नहीं है, जितना हिंदुओं का है, क्योंकि "भारत हिंदुओं की पुण्यभूमि है, मुसलमानों और ईसाइयों की नहीं." ये दोनों भारत के दो सबसे महत्त्वपूर्ण अल्पसंख्यक समुदाय हैं. सावरकर के हिंदू राष्ट्र में उनकी क्या जगह होगी ये स्पष्ट रूप से नहीं बताया गया है, लेकिन इस सोच के साथ बराबरी के अधिकार कैसे मिल सकते हैं?
मुसलमानों और ईसाइयों को नज़दीक लाने के लिए आरएसएस के पास एक मज़बूत कार्यक्रम है. आरएसएस में मुस्लिम आउटरीच के कर्ताधर्ता हैं इंद्रेश कुमार. वे पहले बीबीसी से बातचीत कर चुके हैं लेकिन इस बार उनसे मुलाकात की बीबीसी की कोशिश नाकाम रही, लेकिन प्रोफेसर सिन्हा इस बात से निराश हैं कि इस कार्यक्रम की सफलता सीमित रही है. वे कहते हैं, पहुँच बनाने की या हाथ आगे बढ़ाने की ज़िम्मेदारी अब भारतीय मुसलमानों की है.“मैं मानता हूँ कि हमने उनकी (मुसलमान) ओर हाथ बढ़ाया और हमारा नज़रिया इस बारे में खुला है. उनकी तरफ़ से भी ये कोशिश होनी चाहिए. अपना ही हाथ आगे बढ़ाए रखना एक किस्म का तुष्टीकरण है. आपको अपनी कमियों के बारे में बताना होगा और अपने भीतर उग्रपंथी तत्वों को क़ाबू में करना समुदाय का काम है.”
दूसरी तरफ़, मुसलमानों को डर है कि 'हिंदू बहुसंख्यक' शासन में उन्हें एक खाँचे में डालकर अलग-थलग कर दिया जाएगा और उनके साथ दूसरे दर्जे के नागरिकों की तरह सलूक किया जाएगा. वे पहले से महसूस करते हैं कि वे राजनीतिक अलगाव झेल रहे हैं. उनका डर, हिंदुत्ववादी नेताओं के जब-तब आने वाले बयानों से पैदा होता है. तेज़-तर्रार बीजेपी नेता और आरएसएस के सक्रिय सदस्य विनय कटियार ने एक बार कहा था:
ज़मीनी सच्चाई ये है कि अगर आप मुसलमानों के एक समूह में बैठेंगे तो उनके भीतर की घबराहट का एहसास आपको हो जाएगा. वे 15वीं सदी के स्पेन के इतिहास को याद करते हैं जब 800 साल तक स्पेन पर राज करनेवाले मुसलमानों को कैथोलिक सेनाओं ने हरा दिया था और दो विकल्प दिए थे, या तो देश छोड़ कर चले जाएं या ईसाई बन जाएं. जिन्होंने मज़हब बदलने से मना किया उन्हें ख़त्म कर दिया गया.
लेकिन प्रोफ़ेसर जफ्रेलॉट नहीं मानते हैं कि उस किस्म का विनाश, भारत में संभव होगा. वो कहते हैं:
फ़्रांसीसी प्रोफ़ेसर की दलील है कि अगर मुसलमान, अपना धर्म बनाए रखते हैं या ईसाई, ईसाई बने रहते हैं तो पब्लिक स्फ़ीयर में वे ख़तरा मोल लेते हैं. "तो, अगर वे समर्पण कर दें, अपनी पहचान छोड़ दें, मुसलमान के तौर पर अपना सार्वजनिक प्रदर्शन छोड़ दें तो उनके पास डरने की कोई वजह नहीं होगी. वे दूसरे दर्जे के नागरिक के तौर पर रहने को बाध्य कर दिए जाएँगे, शिक्षा और रोजगार में हिंदुओं से प्रतिस्पर्धा करने में सक्षम नही रह पाएँगे."प्रोफ़ेसर जफ्रेलॉट आगे कहते हैं, "अगर हिंदू राष्ट्र की स्थापना से आपका आशय अल्पसंख्यकों को वास्तव में दूसरे दर्जे का नागरिक बना देना है तब ये सारे अभियान बेशक समझ में आते है क्योंकि उनके ज़रिए आप उन्हें इतना असहाय बना देते है कि उन्हें अपने इलाक़ों से बाहर निकलने में डर लगेगा, आस-पड़ोस में जाने में डर लगेगा. वे शिक्षा छोड़ देंगे, जॉब मार्केट से दूर हो जाएँगे, हाउसिंग मार्केट से दूर हो जाएँगे और एक लिहाज़ से आप सचमुच एक हिंदू राष्ट्र में होंगे"
लेकिन वो ये भी कहते हैं कि बीजेपी को मुसलमानों की ज़रूरत है. "संघ परिवार को एक 'अन्य' की ज़रूरत है. वो अन्य मुसलमान हैं. वो हारा हुआ हो सकता है लेकिन उसे हिंदू समुदाय पर मंडराते ख़तरे की तरह दिखते रहना चाहिए."
प्रोफ़ेसर अग्रवाल सहमत हैं. फिर भी, उनका दावा है कि "हिंदुत्ववादी ताकतों को तथाकथित चरमपंथी मुसलमान नेताओं से ध्रुवीकरण करने में मदद मिल रही है, ऐसे मुसलमान जो हिंदुत्व का विरोध करते दिखते हैं लेकिन अगर आप ठीक से देखें तो वे असल में उनकी मदद ही कर रहे हैं."
लेकिन प्रधानमंत्री ने हमेशा 'सबका साथ, सबका विकास' का नारा दिया है. राकेश सिन्हा कहते हैं कि मोदी सरकार की अनगिनत स्कीमों से मुसलमान सहित सभी समुदायों को फ़ायदा हो रहा है. इन सरकारी योजनाओं में कोई भेदभाव नहीं है.
कपिल मिश्रा इस नज़रिए को खारिज करते हैं कि संघ परिवार एक हिंदू बहुसंख्यक शासन लाने पर आमादा है. उनका दावा है कि हिंदू बहुसंख्यक हिन्दू समाज भारत में सबसे ज़्यादा सहिष्णु और सेक्युलर है. "पाकिस्तान, बांग्लादेश और अफ़ग़ानिस्तान को देखिए. वहाँ हिंदू बहुसंख्यक नहीं हैं इसीलिए वे सहिष्णु और सेक्युलर नहीं हैं. मुझे लगता है कि चिंता इस बात की होनी चाहिए कि हिंदू बहुसंख्यकों का ज़रा भी नुकसान न हो. उनकी सुरक्षा की जानी चाहिए." प्रोफ़ेसर सिन्हा भी इस बात पर ज़ोर देते हैं कि भारतीय संविधान की धर्मनिरपेक्ष प्रकृति का अधिकांश श्रेय हिंदू बहुसंख्यक आबादी के सहिष्णु स्वभाव को जाता है.
प्रोफ़ेसर पुरुषोत्तम अग्रवाल पुख़्ता तौर पर मानते हैं कि जब तक मौजूदा संविधान अस्तित्व में है, भारत एक हिंदू 'राज्य' नहीं हो सकता है. लेकिन संसद में बीजेपी का प्रचंड बहुमत देखते हुए वो मानते हैं कि संविधान की शक्ल-सूरत पूरी तरह बदली जा सकती है. प्रोफ़ेसर अग्रवाल उस राष्ट्रीय आयोग की याद दिलाते हैं जो संविधान की कार्यप्रणाली की समीक्षा के लिए पूर्व प्रधानमंत्री वाजपेयी के कार्यकाल में गठित किया गया था. पूर्व चीफ़ जस्टिस एमएन वेंकटचलैया उस आयोग के प्रमुख थे. उसके गठन से राजनीतिक तूफ़ान खड़ा हो गया और आयोग की सिफारिशें कभी लागू नहीं की गईं.
प्रोफ़ेसर जफ्रेलॉट कहते हैं कि आरएसएस हिंदू राष्ट्र चाहता है, हिंदू राज्य नहीं. उनके मुताबिक हिंदू राज्य का अर्थ है एक हिंदू देश जिसका आधिकारिक धर्म हिंदू हो. लेकिन उनके मुताबिक आरएसएस के लिए ये 'व्यर्थ' है. "अगर आपके पास हिंदू राष्ट्र है (हिंदू राज्य नहीं) और अगर आपके समाज में 'दक्षिणपंथी' सुधार कामयाब हो चुके हों तो आपको राज्य के बड़े ढांचे को बदलने की ज़रूरत नहीं है क्योंकि सरकार में बैठे लोग आरएसएस के नज़रिए पर ही काम करेंगे."
ऐतिहासिक रूप से आरएसएस को सत्ता पर क़ब्ज़े का मोह नहीं रहा है. प्रोफ़ेसर जफ्रेलॉट कहते हैं, 'उनकी प्राथमिकता समाज है, राज्य नहीं.' कुछ समय पहले आरएसएस प्रमुख मोहन भागवत ने मुरादाबाद में संघ के चार हज़ार स्वयंसेवकों की रैली को संबोधित करते हुए कहा था, “हम लोग चुनावी राजनीति में नहीं हैं. चुनावों का हमारे लिए कोई अर्थ नहीं. हम लोग तो बस समृद्ध नैतिक और सांस्कृतिक विरासत वाले भारतीय मूल्यों की शिक्षा देते आ रहे हैं.”
लेकिन प्रोफ़ेसर जफ्रेलॉट ये भी बताते हैं कि आरएसएस ने अपनी रुचि के कुछ क्षेत्रों में राज्य की मदद को उपयोगी भी पाया है जैसे कि गौरक्षकों का इस्तेमाल हो या अंतर्धार्मिक विवाह जैसे मुद्दे हों. वो मानते हैं कि शिक्षा एक और ऐसा क्षेत्र हैं जहां 'राज्य', आरएसएस के सामाजिक एजेंडे के लिए उपयोगी हो सकता है. वो कहते हैं, "संघ स्कूली कक्षाओं में भी वही पढ़ाना चाहता है जो वो अपनी शाखाओं में पढ़ाता है."
वरिष्ठ पत्रकार और आरएसएस के एक नज़दीकी पर्यवेक्षक श्रीधर दामले भी मानते हैं कि भारत एक हिंदू राष्ट्र बनेगा, न कि एक हिंदू राज्य. वो कहते हैं कि संघ के शुरुआती दिनों में उसके पास तीन मुस्लिम प्रचारक हुआ करते थे और मुसलमानों से मेलजोल बढ़ाने का उसका एक कार्यक्रम भी रहा है.
हिंदू जनजागृति समिति के रमेश शिंदे स्पष्ट तौर पर कहते हैं, "हम लोग एक हिंदू राष्ट्र की मांग कर रहे हैं. राज्य में एक राज्य का ढांचा और संविधान आता है. लेकिन राष्ट्र में देश की संस्कृति, उसकी परंपरा, उसकी विरासत, उसका इतिहास, उसके पवित्र ग्रंथ होते हैं." वामपंथी विचारधारा वाले राजनीतिज्ञों और मुस्लिम नेताओं पर वो हिंदू राष्ट्र के बारे में झूठ फैलाने का आरोप लगाते हैं. "वे ये धारणा फैला रहे हैं कि हिंदू राष्ट्र की स्थापना के अगले रोज़ से बहुत बड़ी समस्याएँ खड़ी हो जाएँगी."
प्रोफ़ेसर राकेश सिन्हा कहते हैं कि भारत हमेशा से एक हिंदू राष्ट्र रहा है.
हिंदू राष्ट्र की टाइमलाइन को लेकर कोई स्पष्टता नहीं है. लेकिन उसके समर्थकों को लगता है कि 'हम लोग ट्रांज़िशन फेज़ में हैं'. बीजेपी के कपिल मिश्रा का दावा है कि उत्तर प्रदेश एक आदर्श राज्य बन ही चुका है. एक हिंदू राष्ट्र कैसा होना चाहिए, उसकी एक झलक यूपी दिखाता है. वो कहते हैं:

लेकिन हिंदुत्ववादी नेता अच्छी तरह जानते हैं कि भारत को हिंदू राष्ट्र के रूप में स्वीकार किए जाने से पहले बहुत सारा काम करने को बचा हुआ है. उनके मुताबिक, अधूरे कार्यों में ये चीज़ें शामिल हैं- हिंदुओं में एकता का आना और जाति व्यवस्था का अंत, मुसलमान जैसे समुदायों को हासिल अल्पसंख्यक के दर्जे का ख़ात्मा, कश्मीर और पूर्वोत्तर राज्यों में अलगाववादी आंदोलनों का अंत, मुस्लिम तुष्टीकरण का अंत, इस ग़लत अवधारणा को हटाना कि हिंदुत्व और हिंदू दोनों विपरीत विचार हैं, ऐसे और भी मुद्दे अधूरे कामों की फ़ेहरिस्त में हैं.
इन अधूरे लक्ष्यों को रमेश शिंदे कुछ इन शब्दों में बयान करते हैं, "हम धर्मनिरपेक्षता के नाम पर मुस्लिम तुष्टीकरण को ख़त्म करना चाहते हैं. अल्पसंख्यक का दर्जा भी ख़त्म होना चाहिए. हिंदू राष्ट्र में कोई अल्पसंख्यक या बहुसंख्यक नहीं होगा. धर्मनिरपेक्षता की आड़ में आज देश को तोड़ने की साज़िशें चल रही हैं. खालिस्तान की माँग हो रही है, कश्मीर आज़ादी चाहता है. भारत को हिंदू राष्ट्र बनाने से पहले ये सब ख़त्म होना चाहिए. ये एक प्रक्रिया है. ये रातोरात नहीं हो सकता है."
50 साल से भी अधिक समय से आरएसएस के उभार को देखते आ रहे और संगठन पर एक किताब लिख चुके, शिकागो स्थित वरिष्ठ पत्रकार श्रीधर दामले ने बीबीसी को बताया, "आरएसएस क्रांतिकारी बदलाव लाना चाहता है और वो किसी किस्म के टकराव के बिना ये हासिल करना चाहता है." पिछले 50 सालों में दामले बहुत सारे संघ प्रमुखों से मिल चुके हैं और उनका ये नज़रिया उन प्रमुखों के साथ उनकी बैठकों पर आधारित है.
पुरी के शंकराचार्य स्वामी निश्चलानंद सरस्वती ने पिछले साल भविष्यवाणी की थी कि भारत साढ़े तीन साल में हिंदू राष्ट्र बन सकता है. और भी पुख़्ता टाइमलाइन सनातन संस्था की ओर से आई है जिसने अपनी वेबसाइट में दावा किया कि एक साधु ने 2023 से 2025 के बीच, भारत के हिंदू राष्ट्र बन जाने की भविष्यवाणी की है.
प्रोफ़ेसर पुरुषोत्तम अग्रवाल के मुताबिक, ये कहना कठिन है कि 2023-25 के बीच भारत को हिंदू राष्ट्र घोषित कर दिया जाएगा. लेकिन वो कहते हैं कि वो वक़्त दूर भी नहीं है. "इस देश में विपक्ष और उदारवादी शक्तियाँ जिस तरह का व्यवहार दिखाती आ रही हैं, मुझे हैरानी नहीं होगी कि 2025 के फ़ौरन बाद ऐसा हो जाए. मैं कहना ये चाहता हूं कि समावेशी भारत या गांधी-नेहरू के भारत पर यक़ीन करने वालों को तत्काल कोई क़दम उठाने की ज़रूरत है, उन्हें सनातन संस्था जैसे संगठनों को गंभीरता से लेना होगा."
रमेश शिंदे कहते हैं:
प्रोफ़ेसर क्रिस्टोफ़ जेफ्रैलॉट की राय है कि "समाज में ज़मीनी स्तर पर बदलाव के लिहाज से एक हिंदू राष्ट्र बनाए जाना संघ परिवार की एक निश्चित प्राथमिकता है. 100 साल पहले संघ की शुरुआत हुई थी और वो बहुत कुछ हासिल कर चुका है." हिंदू राष्ट्र के निर्माण की कोई निश्चित टाइमलाइन का अंदाज़ा वो नहीं लगा पाए लेकिन ये ज़रूर कहा कि एक वास्तविक हिंदू राष्ट्र संघ परिवार हासिल कर सकता है और वो ऐसा कर भी रहा है.
कुछ हिंदुत्ववादी नेताओं ने माँग की है कि भारत को तत्काल प्रभाव से हिंदू राष्ट्र घोषित कर दिया जाए. लेकिन अन्य लोग मानते हैं कि भारत को औपचारिक ऐलान की ज़रूरत नहीं है. वे एक सेक्युलर राज्य से, एक हिंदू राष्ट्र के रूप में भारत की तब्दीली देखते हैं. फिर भी कुछ और मत ऐसे भी हैं जिनके मुताबिक ऐसा कोई ख़ास दिन कभी नहीं आएगा जब भारत को हिंदू राष्ट्र घोषित कर दिया जाएगा. ये कुदरती तौर पर हो रहा है और औपचारिक रूप से ऐसा शायद नहीं होगा.
संघ के लिए हिंदू राष्ट्र का मतलब एक ज़ोरदार ढंग से हिंदू सांस्कृतिक वर्चस्व से है, लेकिन प्रोफ़ेसर अग्रवाल की दलील है कि हिंदू राष्ट्र भारत के इतिहास और संस्कृति का प्रामाणिक प्रतिनिधित्व नहीं करता है.
सऊदी अरब एक धर्मशासित राज्य है जिसका आधिकारिक धर्म इस्लाम है. सऊदी नागरिकता लेने के इच्छुक गैर मुस्लिम विदेशियों को इस्लाम धर्म क़बूल करना होगा. मुस्लिम पिताओं की संतानें क़ानूनन मुस्लिम कहलाएँगी. इस्लाम से किसी दूसरे धर्म में परिवर्तन, धर्म छोड़ देना माना जाएगा और उसकी सज़ा मौत है. इस्लाम के अलावा किसी दूसरे धर्म का पालन सार्वजनिक रूप से वर्जित है. देश में चर्च, मंदिर या दूसरे गैर मुस्लिम पूजा स्थल की इजाज़त नहीं है.
बीबीसी की एक छानबीन के मुताबिक, ईरान के पेचीदा और असामान्य राजनीतिक तंत्र में आधुनिक इस्लामिक धर्म शासन के तत्व, लोकतंत्र के साथ मिले हुए हैं. सर्वोच्च नेता के नियंत्रण में अनिर्वाचित संस्थाओं का नेटवर्क, राष्ट्रपति और लोगों की चुनी हुई संसद के समांतर काम करता है.
ईरान में सबसे ज़्यादा प्रभावशाली संस्था, गार्डियन काउंसिल संसद से पास होने वाले तमाम बिलों को अंतिम मंज़ूरी देती है और उन्हें वीटो करने की शक्ति भी उसके पास है. ये काउंसिल उम्मीदवारों को संसदीय चुनाव, राष्ट्रपति चुनाव और धर्मशास्त्रज्ञों की सभा का चुनाव लड़ने से भी रोक सकती है.
ईरानी दंड संहिता शरिया के मुताबकि चलती है. जिसमें अंग भंग, कोड़े की मार और पथराव जैसी सज़ाएं शामिल होती हैं. धर्मांतरण और गैर-मुस्लिमों की, मुस्लिमों का धर्म परिवर्तन कराने की कोशिशों पर मौत की सज़ा के प्रावधानों का उल्लेख भी दंड संहिता में है. एमनेस्टी इंटरनेशनल ने दिसंबर 2020 से जातीय अल्पसंख्यक कैदियों को फाँसी की संख्या में “चिंताजनक उभार” को रेखांकित किया था. अमेरिकी विदेश मंत्रालय की एक रिपोर्ट का दावा था कि ईरानी सरकार ने अल्पसंख्यक समुदायों के कम से कम 62 लोगों को “ईश निंदा” के आरोप में लंबे समय की जेल या फाँसी की सज़ा सुनाई थी.
दोनों देशों में मुसलमान बहुसंख्यक हैं और बताया जाता है कि वहां अल्पसंख्यकों के अधिकारों में बुरी तरह की कटौतियां की गई हैं. राजनीतिक टिप्पणीकार कहते हैं कि अगर भारत धर्मशासित हिंदू राज्य बना तो समाज और शासन में बहुसंख्यक हिंदू आबादी का वर्चस्व वाकई मुमकिन है और अल्पसंख्यक भी अपने अधिकारों में कटौती होता देख सकते हैं
हालांकि कुछ लोग सवाल उठाते हैं और कहते हैं कि शिवाजी का शासन, पेशवाओं की हुकूमत और कई राजशाहियों का प्रशासन, हिंदू राज्य जैसे ही थे. 1947 में आज़ाद भारत में विलय से पहले, त्रावणकोर (अब केरल में) रजवाड़ा, एक हिंदू राज्य था. हिंदू धर्म उसका आधिकारिक धर्म था. वास्तव में राज्य खुद देवता श्रीपद्मनाभ की संपत्ति था. महाराज खुद एक आस्थावान हिन्दू थे जिन्होंने देवता के नौकर की भूमिका निभाई थी.
हिंदू राष्ट्र बनाने का हालिया रास्ता हिंसा से भरा नज़र आता है. समाज का एक बड़ा हिस्सा उसे या तो स्वीकार करता दिखता है या ख़ामोश है. कुछ विशेषज्ञों का मानना है कि नफ़रत ने भारतीय समाज को विभाजित कर दिया है. कट्टरता की तस्वीरें, हथियारों की ट्रेनिंग, एक दौर में ये उग्रपंथी इस्लामवादियों की पहचान थी, लेकिन हाल में कर्नाटक में बजरंग दल के एक शिविर से उभरकर आई. ये कोई अकेली घटना नहीं थी. वास्तव में नाशिक की सेंट्रल हिंदू मिलिट्री एजुकेशन सोसायटी, "भारतीय सुरक्षा बलों में शामिल होने की इच्छा रखने वाले भारतीय युवाओं की मदद के लिए" सालों से युवाओं को हथियारों की ट्रेनिंग देती आ रही है. लगता है कि मुस्लिम समाज के एक धड़े को भी कट्टर बनाया जा रहा है, इसकी एक झलक तब दिखी जब बीजेपी प्रवक्ता नूपुर शर्मा के समर्थन में सामने आए  व्यक्ति की सिर काटकर हत्या कर दी गई. नूपुर शर्मा पर पैगंबर मोहम्मद के अपमान का आरोप है.
अमेरिका स्थित संगठन हिंदूज़ फॉर ह्यूमन राइट्स के एडवोकेसी डायरेक्टर हैं निखिल मंडलापार्थी. निखिल ने वाशिंगटन डीसी से बीबीसी को बताया:
2019 के संसदीय चुनावों में बीजेपी की जीत के बाद से बड़ी संख्या में 'धर्म संसदें' और धार्मिक सभाएं आयोजित की जाती रही हैं जिनमें मुसलमानों को मार डालने की ललकार सुनाई  दी, और मुसलमानों के कारोबार के बहिष्कार की कसमें खाई गईं.
कई विशेषज्ञ कहते हैं कि नए भारत में सड़कों से लेकर सोशल मीडिया प्लेटफ़ॉर्म तक नफ़रत का राज है. वही आज न्यू नॉर्मल है. हिंदुत्व इकोसिस्टम में कई लोगों से बात करने के बाद ये उभर कर आया कि हिंदू युवाओं को ये यक़ीन दिलया गया है कि हिंदू धर्म के स्वर्णकाल का पुनरुत्थान बस होने ही वाला है. उन्हें बार-बार ये बताया जाता है कि मुस्लिमों और ईसाइयों के हाथों सदियों से हुए दमन का बदला लेना ही होगा. हिंसा को हिंसा से रोकना होगा.
हिंदू जनजागृति समिति के रमेश शिंदे कहते हैं, "हिंदू समाज ने बहुत ज़्यादा सब्र रखा हुआ है (हिंदुओं के ख़िलाफ़ हिंसा के बावजूद). लेकिन अगर वही अपराध बार-बार होते रहे तो उन्हें सहन करना कठिन हो जाता है.”
बीबीसी से बातचीत में उन्होंने कहा कि असली पीड़ित तो हिंदू हैं और साथ में ये भी जोड़ा कि, "पूरे देश में कोई तो होना चाहिए जो हिंदू पीड़ितों के बारे में बोल सके, उन्हें क़ानूनी सहायता मुहैया करवा सके. मैं यही करता हूँ." हालांकि एक भारतीय मीडिया संस्थान ने अपनी रिपोर्ट में 'हिंदू इकोसिस्टम' को 'नफ़रत की फैक्ट्री' कहा था.
भारत एक धर्मनिरपेक्ष देश है जहां देश का कोई धर्म नहीं है- एक ऐसा राष्ट्र जिसके संविधान ने हर धर्म को बराबरी का दर्ज़ा दिया हुआ है लेकिन ये सच है कि आज़ादी के 75 साल पूरे होने पर ये सवाल ज़ोर से उठ रहा है कि क्या इस देश का कलेवर बदल जाएगा. हिंदुत्ववादी राजनीति और आरएसएस पर गहरी नज़र रखने वाले प्रोफ़ेसर ज्योतिर्मय शर्मा का मानना है कि 'भारत हिंदू राष्ट्र बन चुका है - इसके लिए अब संविधान में तब्दीली की ज़रूरत नहीं है.'
2024 में होने वाले आम चुनाव में ये मुद्दा केन्द्र में होगा- ऐसा कहने और मानने वाले जानकार अब सिर्फ़ इसे 'मैटर ऑफ़ टाइम' कह रहे हैं, यानी ऐसा होने, न होने का कोई सवाल नहीं है, बस वक़्त की बात है कि ऐसा कब होगा.
 
 
 
बीबीसी संवाददाता: ज़ुबैर अहमद शॉर्टहैंड प्रोडक्शन: शादाब नज़मी इलस्ट्रेशन: पुनीत बरनाला तस्वीरें: गेटी
श्रीलंका में आर्थिक संकट पर आज का कार्टून.
राजस्थान में नाबालिग के साथ रेप की घटना और आज का कार्टून.
उत्तर प्रदेश में भाजपा नेताओं के पार्टी छोड़ने पर आज का कार्टून.
चुनावों में नेताओं के भाषणों पर आज का कार्टून.
यूपी में भाजपा नेताओं के पार्टी छोड़ने पर आज का कार्टून.
कोरोना के ओमिक्रॉन वेरिएंट पर आज का कार्टून.
आंदोलन के दौरान किसानों की मौत को लेकर संसद में सरकार के जवाब पर आज का कार्टून.
संविधान दिवस पर आज का कार्टून.
राष्ट्रीय परिवार और स्वास्थ्य सर्वेक्षण में पुरुष - महिला अनुपात पर आज का कार्टून.
गुरुग्राम के ग्रुरुद्वरा में मुस्लिमों को नमाज़ पढ़ने के पेशकश पर आज का कार्टून.
क्रिप्टोकरेंसी पर क़ानून लाने की तैयारी पर आज का कार्टून.
पाकिस्तान में महंगाई पर आज का कार्टून.
फेसबुक के नाम बदलने पर आज का कार्टून.
भाजपा को लेकर प्रशांत किशोर की टिपण्णी पर आज का कार्टून.
देश में कोयले की कमी पर आज का कार्टून.
वाहनों में हॉर्न को लेकर नए क़ानून की योजना पर आज का कार्टून.
पैंडोरा पेपर्स पर आज का कार्टून.
कोरोना की तीसरी लहर की चेतावनी पर आज का कार्टून.
केंद्रीय कर्मचारियों के महंगाई भत्ते में बढ़ोतरी पर आज का कार्टून.
डॉक्टरों पर हमले और डॉक्टर दिवस पर आज का कार्टून.
कोरोना के चलते परीक्षा रद्द होने पर आज का कार्टून
कोरोना के बाद बढ़ती बेरोज़गारी पर आज का कार्टून
एंटिगा के पीएम द्वारा मेहुल चौकसी को भारत को सौंपने की बात पर पर आज का कार्टून.
आयुर्वेद और एलोपैथी पर रामदेव और आईएमए के बीच चल रहे विवाद पर आज का कार्टून.
दिल्ली में शराब की होम डिलीवरी पर आज का कार्टून.
नए आईटी क़ानून पर आज का कार्टून.
लॉकडाउन के चलते मेहमानों के साथ उड़ते विमान में शादी पर आज का कार्टून.
वैक्सीनेशन में आ रही दिक्कतों पर आज का कार्टून.
दूरदर्शन के अंतरराष्ट्रीय चैनल की योजना पर आज का कार्टून.
वैक्सीनेशन की रफ़्तार पर आज का कार्टून.
तौक्ते तूफ़ान पर आज का कार्टून.
कोरोना के आँकड़ों के लेकर विवाद पर आज का कार्टून.
पश्चिम बंगाल चुनाव नतीजों पर आज का कार्टून.
वर्ल्ड कार्टूनिस्ट डे पर आज का कार्टून.
आईपीएल में खिलाड़ियों के कोरोना संक्रमित होने पर आज का कार्टून.
पेट्रोल के दामों और ऑक्सीजन की किल्लत पर आज का कार्टून.
पश्चिम बंगाल में चुनाव के बाद राजनीतिक हिंसा पर आज का कार्टून.
कोविशील्ड वैक्सीन के दामों पर कीर्तीश का आज का कार्टून.
कोरोना की तीसरी लहर आने की चेतावनी पर आज का कार्टून.
कोरोना संकट को लेकर राजनीति करने के आरोप प्रत्यारोप पर आज का कार्टून.
कोरोना के नए स्ट्रेन के सामने आने पर बीबीसी के कार्टूनिस्ट कीर्तिश की क़लम से निकला ये कार्टून.
सीबीएसई दसवीं बोर्ड की परीक्षाएं रद्द होने पर आज का कार्टून.
कोरोना बढ़ते मामले और ऑक्सीजन की क़िल्लत पर आज का कार्टून.
भारत में बढ़ते कोरोना वायरस के मामलों पर कीर्तीश भट्टा का कार्टून
बढ़ते कोरोना के मामलों और राज्यों के चुनावों पर आज का कार्टून.
बढ़ते कोरोना के मामले और कुछ राज्यों में चुनाव पर आज का कार्टून.
होली और वैक्सीनेशन पर आज का कार्टून.
भारत-इंग्लैंड टेस्ट में पिच पर उठे सवाल और आज का कार्टून
ऑस्ट्रेलिया में गूगल, फ़ेसबुक पर ख़बरों को लेकर मचे बवाल पर आज का कार्टून.
आईपीएल में खिलाड़ियों की नीलामी पर आज का कार्टून.
उन्नाव की घटना पर आज का कार्टून
पेट्रोल की कीमतों और एक पाकिस्तानी वायरल वीडियो पर आज का कार्टून.
टूलकिट मामले पर आज का कार्टून.
रसोई गैस के डैम बढ़ने पर आज का कार्टून
तृणमूल कांग्रेस से नेताओं के इस्तीफे देने पर आज का कार्टून.
महाराष्ट्र सरकार का सचिन, लता जैसी हस्तियों के ट्वीट की जाँच करने के फै़सले पर आज का कार्टून.
पीएम के आंदोलनजीवी वाले कमेंट पर आज का कार्टून.
मतदाता दिवस पर आज का कार्टून.
अमिताभ बच्चन की आवाज़ वाली कॉलर ट्यून पर आज का कार्टून.
पेट्रोल की कीमतों पर आज का कार्टून
मानवाधिकार दिवस पर आज का कार्टून
आम आदमी की दिवाली पर कीर्तीश भट्ट का कार्टून.
ओटीटी प्लेटफ़ॉर्म्स पर सरकार की निगरानी पर आज का कार्टून.
बिहार में एनडीए की जीत पर आज का कार्टून.
कमला हैरिस के भारत कनेक्शन पर आज का कार्टून.
दिल्ली में पटाखों पर बैन और आज का कार्टून.
अमेरिकी चुनाव पर आज का कार्टून
बिहार और अमेरिकी चुनावों पर आज का कार्टून
अभिनंदन और पुलवामा पर पाकिस्तानी नेताओं के बयानों पर आज का कार्टून.
आरोग्य सेतु ऐप पर विवाद और कीर्तीश भट्ट का आज का कार्टून.
बिहार चुनाव में बेरोज़गारी के मुद्दे पर आज का कार्टून.
मोबाइल इंटरनेट की स्पीड में भारत की स्थिति पर आज का कार्टून.
चुनाव में फ्री कोरोना वैक्सीन के वादों पर आज का कार्टून
निलंबित सांसदों के लिए राज्यसभा के उपसभापति की चाय और आज का कार्टून.
बीएआरसी का टीवी चैनलों की टीआरपी निलंबित करने पर आज का कार्टून
सरकारी कर्मचारियों के लिए स्कीम पर आज का कार्टून
बिहार में एक व्यक्ति द्वारा अकेले ही 3 किलोमीटर लम्बी नहर खोदने का मामला और आज का कार्टून .
राज्यसभा में किसान बिल के पास होने पर आज का कार्टून
प्रवासी मज़दूरों के आंकड़ों पर सरकार के जवाब पर आज का कार्टून
कंगना रनौत के दफ़्तर पर बीएमसी की कार्रवाई पर आज का कार्टून
आज का कार्टून. ईज़ ऑफ़ डूइंग बिज़नेस में आंध्र प्रदेश पहले, यूपी दूसरे नंबर पर.
सुशांत सिंह राजपूत केस के मीडिया कवरेज पर आज का कार्टून
कार्टून: कोरोना भी बिज़ी है
पबजी बैन पर आज का कार्टून
कोरोना के चलते संसद सत्र में बदलावों पर आज का कार्टून.
जीडीपी के ताज़ा आंकड़ों पर आज का कार्टून
मशहूर वकील प्रशांत भूषण को अवमानना मामले में मिली 1 रुपये जुर्माने की सज़ा.
सुशांत केस में चैनलों की कवरेज को लेकर होड़ पर आज का कार्टून.
एक दिन में कोरोना के 75 हज़ार मामलों पर आज का कार्टून
सोनिया गाँधी के फिर से अंतरिम अध्यक्ष बनने पर आज का कार्टून
बिहार में बाढ़ की स्थिति और लॉकडाउन पर आज का कार्टून.
कोरोना से निपटने के लिए दिल्ली में हुई गोमूत्र पार्टी पर आज का कार्टून.
कोरोना के डर से शेयर बाज़ार की स्थिति पर आज का कार्टून
शेयर बाजार में गिरावट पर आज का कार्टून
कोरोना को भगाने के लिए के मंत्री के लगाए नारों पर आज का कार्टून
शेयर बाज़ार में गिरावट पर आज का कार्टून
यस बैंक के संकट पर आज का कार्टून.
पीएफ़ की ब्याज दर में कटौती पर आज का कार्टून
फैलते कोरोना वायरस पर आज का कार्टून
महिला दिवस के दिन अपने सोशल मीडिया अकाउंट महिलाओं को समर्पित करने का पीएम मोदी का एलान और आज का कार्टून.
दिल्ली में हिंसा के बाद अफ़वाहों का दौर और आज का कार्टून.
दिल्ली हिंसा पर आज का कार्टून
दिल्ली हिंसा पर आज का कार्टून
भारत और अमरीका के बीच रक्षा सौदे पर आज का कार्टून
दिल्ली में जारी हिंसा पर आज का कार्टून
भारत यात्रा पर आए डोनाल्ड ट्रंप का अहमदाबाद में भाषण और आज का कार्टून
ट्रंप के स्वागत के लिए लोगों की संख्या को लेकर सवाल और आज का कार्टून
ट्रंप की गुजरात यात्रा की तैयारियां और आज का कार्टून
चिकन खाने वालों में कोरोना वायरस का डर आज का कार्टून.
सुशांत सिंह राजपूत केस के मीडिया कवरेज पर आज का कार्टून
जामिया में छात्रों की पिटाई के वीडियो पर आज का कार्टून.
ट्रंप के गुजरात दौरे के लिए झुग्गी बस्तियों को दीवार से ढंकने पर आज का कार्टून
दिल्ली चुनावों में कांग्रेस के 63 उम्मीदवारों की जमानत जब्त होने पर आज का कार्टून
दिल्ली चुनाव के नतीजों पर आज के कार्टून
CAA विरोध की बात करने पर उबर चालक द्वारा पैसेंजर को पुलिस स्टेशन ले जाने की घटना पर आज का कार्टून.
दिल्ली चुनावों में हिंदू-मुसलमान पर बहस और आज का कार्टून.
शाहीन बाग में प्रदर्शनकारियों को बिरयानी बांटने को लेकर बयानबाजी पर आज का कार्टून.
NRC को लेकर संसद में सरकार की सफाई पर आज का कार्टून.
सरकार द्वारा एलआईसी में अपनी हिस्सेदारी बेचने की घोषणा पर आज का कार्टून.
बजट पर आज के कार्टून देखे आपने, यदि नहीं तो देखिए यहां.
महात्मा गांधी का पुण्यतिथि और जामिया फ़ायरिंग पर आज का कार्टून.
कॉमेडियन कुणाल कामरा पर एयर लाइन कंपनियों का प्रतिबंध और आज का कार्टून.
दिल्ली चुनावों के बाद गैस सिलेंडर के दाम में बढ़ोतरी पर आज क कार्टून
कोरोना वायरस के चलते लोगों से वर्क फ्रॉम होम करने की अपील पर आज का कार्टून.
एयर इंडिया को बेचने की सरकार की तैयारी और आज का कार्टून.
दो हजार के नकली नोटों पर आज का कार्टून
पाकिस्तान में आटे के क़िल्लत पर आज का कार्टून
नौकरियों की कमी को लेकर एसबीआई की रिपोर्ट और आज का कार्टून
नोट पर देवी लक्ष्मी की फोटो लगाने का सुब्रमण्यम स्वामी का सुझाव और आज का कार्टून.
राहुल गांधी पर पोस्ट लिखने वाले प्रोफ़ेसर पर कार्रवाई पर आज का कार्टून.
बीते साल देश में अलग अलग जगहों पर इंटरनेट बंदी और आज का कार्टून
पाकिस्तान क्रिकेट टीम में दानिश कनेरिया के साथ भेदभाव के ख़ुलासे पर आज का कार्टून
NRC, NPR और CAA पर कनफ़्यूज़न और आज का कार्टून
कपड़ों से लोगों को पहचानने वाले पीएम मोदी के बयान पर आज का कार्टून
झारखंड चुनावों के नतीजों पर आज का कार्टून
प्याज़ की क़ीमतों पर आज का कार्टून
CAA का विरोध और इंटरनेट बंदी पर आज का कार्टून.
इंटरनेटबंदी पर आज का कार्टून.
CAB पर हो रहे प्रदर्शन और उत्तर भारत में बढ़ती सर्दी पर आज का कार्टून.
नागरिकता संशोधन बिल पर शिवसेना का बदलता रवैया और आज का कार्टून
निर्भया के दोषियों के लिए फांसी के फंदों की तैयारी और आज का कार्टून
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, JACK GARLAND
पासपोर्ट पर मुहर लगाती महिलाएं. काले रंग के बुर्के और भूरे रंग की स्कार्फ़ पहनी हुईं. काबुल इंटरनेशनल एयरपोर्ट पर जब आप पहुंचते हैं तो आपका ध्यान सबसे पहले इन्हीं पर जाता है.
साल भर पहले इस एयरपोर्ट पर कुछ और ही मंज़र था. मुल्क छोड़ने के लिए बेताब लोगों का सैलाब, चारों ओर अफ़रा-तफ़री का आलम. तब यही दिख रहा था यहां.
लेकिन अब यहां पिछले बरस की तुलना में ख़ामोशी है, साफ़-सफ़ाई है. काबुल की गर्मियों की मंद बयार में तालिबान के सफ़ेद रंग के झंडे एक कतार में लहरा रहे हैं.
पुराने मशहूर चेहरों के बिल बोर्ड्स पर अब रंग पोत दी गई है. 
एयरपोर्ट कैंपस के दरवाज़े के उस पार एक मुल्क है जो तालिबान के सत्ता में आने के बाद पूरी तरह से बदल गया है.
समाप्त
इमेज स्रोत, JACK GARLAND
काबुल, जहां औरतों से कहा जा रहा है कि वो अपनी नौकरी मर्दों को दे दें
ऐसे संदेश सुनने में चौंका देने वाले लगते हैं, लेकिन उसके नतीज़े कहीं अधिक गहरे हैं. एक महिला एक मैसेजिंग प्लेटफ़ॉर्म पर लिखती है, "वे चाहते हैं कि मैं अपनी नौकरी अपने भाई को दे दूं."
एक दूसरी महिला कहती है, "हमने अपनी तालीम और तज़ुर्बे से ये मुकाम हासिल किया है... अगर हम ये कबूल कर लें तो इसका मतलब होगा कि हम ख़ुद के साथ फ़रेब कर रहे हैं."
मैं अफ़ग़ानिस्तान के वित्त मंत्रालय के कुछ पुराने और सीनियर नौकरशाहों के साथ बैठी हूं. वो भी अपनी भावनाओं का इज़हार करती हैं.
वे सब 60 से ज़्यादा महिलाओं के एक समूह का हिस्सा हैं. उनमें से कई महिलाएं अफ़ग़ानिस्तान के राजस्व निदेशालय से जुड़ी रही हैं. पिछले बरस अगस्त में उन्हें ड्यूटी से घर जाने का हुक़्म दे दिया गया था जिसके बाद वे इस समूह का हिस्सा बनीं.
उनका कहना है कि तालिबान के अधिकारियों ने उन्हें तब ये कहा था, "आप लोग अपने पुरुष रिश्तेदारों की सीवी भेज दें जो आपकी नौकरी के लिए आवेदन कर सकते हैं."  
अफ़ग़ानिस्तान में गर्भवती महिलाओं और नवजात बच्चों के सिर पर मौत का ख़तरा मंडरा रहा है.
एक महिला ज़ोर देकर कहती हैं, "ये मेरी नौकरी है." वो भी इस ग्रुप की दूसरी महिलाओं की तरह ही अपनी पहचान छुपाए रखने का आग्रह करती हैं.
"इस नौकरी को हासिल करने के लिए मैंने 17 साल से भी ज़्यादा अरसे तक बड़ी मुश्किलों से काम किया है और अपनी पोस्ट ग्रैजुएशन की पढ़ाई पूरी की है. अब सब कुछ ख़त्म हो चुका है."
अफ़ग़ानिस्तान राजस्व निदेशालय की पूर्व महानिदेशक अमीना अहमदी ने अफ़ग़ानिस्तान के बाहर से हमसे टेलीफ़ोन पर बात की.
वे किसी तरह मुल्क छोड़ने में कामयाब रही थीं, लेकिन इससे उनकी मुश्किलें ख़त्म नहीं हो गईं. वो अफ़सोस जताती हैं, "हम अपनी पहचान खो रहे हैं. हम इसे केवल एक जगह पर बरकरार रख सकते हैं और वो है हमारा मुल्क."
महिलाओं के इस समूह ने अपने लिए एक बड़ा-सा नाम रखा है - 'वूमन लीडर्स ऑफ़ अफ़ग़ानिस्तान'- ये नाम उन्हें ताक़त देता है. लेकिन वे केवल अपनी नौकरियां चाहती हैं.
कुछ लड़कियां अपनी जान जोखिम में डालकर तालीम लेने पर अमादा हैं.
ये वो महिलाएं हैं जिन्होंने दो दशकों तक अफ़ग़ानिस्तान में अंतरराष्ट्रीय समुदाय की मौजूदगी के दौरान अपने लिए नई जगह बनाई थी. तालीम हासिल की, नौकरियों में आईं.
लेकिन तालिबान की वापसी के साथ ही वो दौर अब इतिहास का हिस्सा बन चुका है. तालिबान के अधिकारी कहते हैं कि महिलाएं अभी भी काम कर रही हैं. 
लेकिन जो महिलाएं काम कर रही हैं, वो मुख्य रूप से मेडिकल स्टाफ़, टीचर और एयरपोर्ट पर सिक्योरिटी स्टाफ़ हैं. ऐसी जगहों पर महिलाओं का आना-जाना अधिक रहता है.
तालिबान इस बात पर भी जोर देता है कि महिला कर्मचारियों को अभी भी पैसे दिए जा रहे हैं, भले ही ये रकम उनकी सैलरी का मामूली हिस्सा ही क्यों न हो.
एक वक़्त था जब अफ़ग़ानिस्तान की सरकारी नौकरियों में महिलाओं की भागीदारी एक चौथाई तक थी. एक पूर्व सरकारी कर्मचारी ने मुझे बताया कि सड़क पर तालिबान के एक गार्ड ने उन्हें किस तरह से रोक दिया था.
जहां बढ़ रही है तालिबान की सख़्तियां, वहीं बदहाल हो रही अफ़गान नागरिकों की ज़िंदगी
तालिबान के गार्ड ने उस महिला को उनके हिजाब के लिए टोका, उनकी आलोचना की जबकि उन्होंने ख़ुद को पूरी तरह से ढक रखा था.
महिला ने गार्ड को पलटकर जवाब दिया, "हिजाब के मसले के अलावा तुम्हारे पास हल करने के लिए और भी ज़रूरी काम हैं." इस्लाम की हद में रह कर हक़ के लिए किसी औरत के आवाज़ उठाने का ये एक और लम्हा था.
अफ़ग़ानिस्तान के इस दूर दराज़ के इलाके में नज़ारा वाकई ख़ूबसूरत है. गर्मियों की धूप में गेहूं की पकी हुई फ़सल सुनहरी आभा का एहसास करा रही थी.
गायों के झुंड से रंभाने की मद्धम आवाज़ सुनी जा सकती है. 18 साल के नूर मोहम्मद और 25 वर्षीय अहमद दोनों ही बची हुई गेहूं की फ़सल काटने के लिए अपना हंसिया लहरा रहे हैं.
नूर कहते हैं, "सूखे के कारण इस बार गेहूं की फ़सल कम हुई है." उनके नौजवान चेहरे पर पसीना और धूल दोनों ही चमक रहे हैं. वे कहते हैं, "लेकिन मेरे पास केवल यही एक काम रह गया है."
इमेज स्रोत, JACK GARLAND
हमारे पीछे दूर तक परती खेत थे जिनकी फ़सल की कटाई हो चुकी थी. वे 160 रुपये की दिहाड़ी के लिए दस दिनों से वहां कमरतोड़ मेहनत कर रहे थे.
नूर मोहम्मद बताते हैं, "मैं इलेक्ट्रिकल इंजीनियरिंग की पढ़ाई कर रहा था, लेकिन परिवार की मदद के लिए मुझे वो छोड़ना पड़ा."     
उनके अफ़सोस को महसूस किया जा सकता था. अहमद की कहानी भी उतनी ही दर्द भरी थी. उन्होंने बताया, "मैंने ईरान जाने के लिए अपनी मोटरसाइकिल बेच दी लेकिन मुझे वहां काम नहीं मिला."
अफ़ग़ानिस्तान के ग़रीब इलाकों में रहने वाले इन लोगों के लिए थोड़े समय का काम पड़ोसी ईरान में मिल जाया करता था, लेकिन इस बार वहां भी हालात तंग हैं.
नूर कहते हैं, "हमने अपने तालिबानी भाइयों का स्वागत किया. लेकिन हमें ऐसी सरकार चाहिए जो हमें अवसर दे, नौकरियां मुहैया कराए."
इमेज स्रोत, JACK GARLAND
ग़ोर सूबे के तालिबान गवर्नर अहमद शाह दीन दोस्त
उस दिन सवेरे हम एक चीड़ की लकड़ी से बनी चमकती हुई मेज़ के इर्द-गिर्द बैठे थे जिसके चारों ओर ग़ोर सूबे के तालिबान गवर्नर अहमद शाह दीन दोस्त और प्रांतीय कैबिनेट के अफ़सर थे.
जंग के दिनों में अहमद शाह दीन दोस्त विरोधी खेमे की ओर से शैडो डिप्टी गवर्नर के रोल में थे. उन्होंने अपनी भारी-भरकम आवाज़ में अपनी चिंताएं जाहिर कीं.
उन्होंने ग़रीबी, ख़राब सड़कें, अस्पतालों की कमी और स्कूलों के ठीक से काम नहीं करने जैसी परेशानियां गिनाते हुए कहा, "इन मुश्किलों ने मुझे उदास कर दिया है." 
जंग ख़त्म होने का मतलब था कि यहां बड़ी संख्या में सहायता एजेंसियां काम कर रही होतीं. इस साल की शुरुआत में ग़ोर सूबे के दो ज़िलों में अकाल जैसी स्थिति का अंदाज़ा लगने लगा था.
लेकिन गवर्नर अहमद शाह दीन दोस्त के लिए जंग अभी ख़त्म नहीं हुई है. उन्होंने बताया कि अमेरिकी फ़ौजों ने उन्हें क़ैद कर लिया था और यातनाएं दी थीं.
तालिबान की भारत को लेकर नीति क्या है?
गवर्नर दोस्त ज़ोर देकर कहते हैं, "हमें अब और तकलीफ़ नहीं चाहिए. हमें पश्चिमी देशों से मदद नहीं चाहिए. पश्चिमी देश हमारे मामलों में हमेशा क्यों दखल देते हैं. हम ये नहीं पूछते हैं कि आप अपनी औरतों या मर्दों के साथ कैसा सलूक करते हैं?"
दिन में हम एक स्कूल और क्लीनिक गए. उस क्लीनिक में कुपोषण से पीड़ित लोगों का इलाज होता था. साथ में गवर्नर अहमद शाह दीन दोस्त की टीम के लोग भी शामिल थे.
तालिबान के पढ़े-लिखे नौजवान स्वास्थ्य निदेशक अब्दुल सतार मफ़ाक़ कहते हैं, "अफ़ग़ानिस्तान पर ध्यान दिए जाने की ज़रूरत है."
उनका लहजा अधिक व्यावहारिक लग रहा था. उन्होंने कहा, "हमें लोगों की ज़िंदगियां बचाने की ज़रूरत है और इसमें राजनीति को शामिल करने की ज़रूरत नहीं है."
मुझे याद है कि गेहूं के खेत में नूर मोहम्मद ने क्या कहा था, "ग़रीबी और अकाल भी एक जंग है और ये बंदूक़ की जंग से बड़ी लड़ाई है." 
इमेज स्रोत, JACK GARLAND
स्कूलों को बंद करने के फ़ैसले से अफ़ग़ानिस्तान में सोहैला जैसी लड़िकयों का भविष्य अनिश्चितता के भंवर में फंस गया है
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
अठारह साल की सोहैला उत्साह से भरी हुई थीं. मैं बेसमेंट की तरफ़ जाने वाली अंधेरी सीढ़ियों से उनके पीछे-पीछे नीचे उतर रही थी. हम हेरात के उस बाज़ार की तरफ़ बढ़ रहे थे जो सिर्फ़ महिलाओं के लिए था. 
हेरात अफ़ग़ानिस्तान के पश्चिमी इलाके का वो शहर है जो कभी अपनी खुली संस्कृति, विज्ञान और अपनी क्रिएटिविटी के लिए जाना जाता था. तालिबान ने पिछले साल इस मार्केट को बंद कर दिया था. 
तब से आज वो दिन था जब वो बाज़ार पहली बार खुला था. हमने सोहैला के परिवार की वो दुकान देखी. दुकान के सामने वाले हिस्से में शीशा लगा हुआ था. शीशे के उस पार कतार से रखी सिलाई मशीनें दिख रही थीं. 
दिल के आकार वाले लाल रंग के बैलून छत से लटक रहे थे. सोहैला ने मुझे बताया, "दस साल पहले मेरी बहन ने ये दुकान शुरू की थी. तब मैं अठारह बरस की थी."
उन्होंने बताया कि उनकी मां और दादी किस तरह से पारंपरिक परिधान सिला करती थीं. उनकी बहन ने एक इंटरनेट क्लब और एक रेस्तरां भी शुरू किया था.
केवल महिलाओं की मौजूदगी वाली इस जगह पर चहल-पहल का माहौल था. कुछ महिलाएं अपनी दुकानों पर सामान सजा रही थीं, कुछ बातें कर रही थीं और कुछ खरीदारी में मशगूल थीं.
इमेज स्रोत, JACK GARLAND
हेरात का वो बाज़ार जो सिर्फ़ महिलाओं के लिए है
उस जगह पर साफ़-सफ़ाई की स्थिति बहुत ख़राब थी, लेकिन फिर भी यहां की महिलाओं के लिए उम्मीद की किरण जागी है. उन्होंने लंबा वक़्त घर की चाहरदीवारी के भीतर रहकर गुज़ारा है.
लेकिन सोहैला के पास शेयर करने के लिए एक और कहानी थी. वो बताती हैं, "तालिबान ने स्कूल बंद कर दिए हैं." उनके जैसी महत्वाकांक्षी लड़कियों के लिए तालिबान के इस फ़ैसले के दूरगामी परिणाम सामने आ रहे हैं.
तालिबान के बड़े मौलवियों के हुक्म पर अमल करते हुए ज़्यादातर हाई स्कूल बंद कर दिए गए हैं. हालांकि बहुत से अफ़ग़ान जिनमें तालिबान के सदस्य भी शामिल हैं, उन्होंने इन स्कूलों को फिर से खोले जाने की वकालत की है.
सोहैला बताती हैं, "मैं 12वीं क्लास में पढ़ती हूं. अगर मैं पास नहीं कर पाऊंगी तो मैं यूनिवर्सिटी नहीं जा सकती हूं."
मैंने उनसे पूछा कि क्या वो वैसी सोहैला बन पाएंगी जो वो अफ़ग़ानिस्तान में बनना चाहती हैं. सोहैला आत्मविश्वास के साथ जवाब देती हैं, "बेशक. ये मेरा देश है और मैं किसी दूसरे मुल्क में नहीं जाना चाहती हूं."
लेकिन बिना स्कूल गए बीता एक बरस उनके लिए मुश्किल रहा होगा. सोहैला कहती हैं, "ऐसा केवल मेरे साथ नहीं है. ये अफ़ग़ानिस्तान की सभी लड़कियों के साथ हो रहा है. ये उदास कर देने वाली यादें हैं..."
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
ओसामा बिन-लादेन और अल ज़वाहिरी
अफ़ग़ानिस्तान से पिछले साल अमेरिका ने जब अफ़रातफ़री की स्थिति में अपने सैनिकों को वापस बुलाया था तब राष्ट्रपति जो बाइडन ने वादा किया था कि वह तालिबान शासित अफ़ग़ानिस्तान को आतंकवादियों का सुरक्षित ठिकाना नहीं बनने देंगे. 
बाइडन ने जब ऐसा कहा था तो उनका इरादा स्पष्ट हो गया था कि दशकों पुराना आतंकवाद के ख़िलाफ़ युद्ध अभी ख़त्म नहीं हुआ है. 
अफ़ग़ानिस्तान से अमेरिकी सैनिकों की वापसी के क़रीब एक साल बाद राष्ट्रपति बाइडन से शीर्ष अधिकारियों ने संपर्क किया और बताया कि ख़ुफ़िया अधिकारियों ने अल-क़ायदा नेता अयमन अल-ज़वाहिरी के ठिकाने को खोज लिया है. 
अमेरिकी अधिकारियों ने बताया कि तालिबान के सत्ता में आने के बाद अल-ज़वाहिरी काबुल लौट आए हैं. 
Cover Story: अल-ज़वाहिरीः अल-क़ायदा के नेता की पूरी कहानी
अमेरिका अपने सैनिकों को वापस बुलाने और तालिबान के सत्ता में आने के बाद से वहाँ बहुत ही सतर्कता चीज़ों को देख रहा है. बाइडन को एक सलाहकार ने बताया कि तालिबान के आने के बाद से अल-क़ायदा के नेता फिर से लौट रहे हैं. 
समाप्त
ज़वाहिरी के बारे में ख़बर थी कि वह काबुल में एक बड़ी चाहारदिवारी के भीतर बने घर में रह रहे थे. ज़वाहिरी के साथ उनकी पत्नी और बेटी भी थीं. यह काबुल का चूरपुर इलाक़ा है. इसे पॉश इलाक़े के तौर पर देखा जाता है. पहले की सरकार में विदेशी दूतावास और राजनयिकों का यह ठिकाना था. अब इस इलाक़े में तालिबान के सीनियर अधिकारी रहते हैं. 
अप्रैल महीने की शुरुआत में सीआईए के अधिकारियों ने राष्ट्रपति बाइडन के अधिकारियों को ज़वाहिरी के बारे में बताया था. इसके बाद राष्ट्रपति बाइडन को सूचित किया था कि उन्होंने एक नेटवर्क की पहचान की है जो अल-क़ायदा नेता को समर्थन दे रहा है. 
काबुल के जिस घर में रेड की बात कही जा रही है
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
धीरे-धीरे अमेरिकी सुरक्षा ख़ुफ़िया अधिकारियों ने अल-ज़वाहिरी के घर की गतिविधियों को देखना-समझना शुरू किया. उस घर में कितने लोग रहते हैं और कौन कब बाहर निकलता है, इसे भी समझने की कोशिश की गई. 
अमेरिकी जासूसों ने उस घर में एक महिला को भी देखा और उसकी पहचान अल-ज़वाहिरी की पत्नी के तौर पर हुई. अमेरिकी जासूसों को उस महिला का व्यवहार थोड़ा अलग लगा था. इनका कहना है कि वह महिला तकनीक का इस्तेमाल करती थी और कोशिश करती थी कि किसी को यह पता नहीं चले कि उनके पति काबुल के इस घर में रहते हैं. 
इस घर में आने के बाद अल-ज़वाहिरी ने कभी कैंपस नहीं छोड़ा. लेकिन अमेरिकी जासूसों ने देखा कि अल-ज़वाहिरी कभी-कभार बालकनी में आते थे. 
राष्ट्रपति बाइडन के लिए यह मौक़ा था कि अमेरिका के मोस्ट वॉन्टेड आतंकवादी को ख़त्म किया जाए. ज़वाहिरी का घर सघन आबादी वाले इलाक़े में है. अफ़ग़ानिस्तान में अमेरिकी सैनिकों की वापसी के दौरान एक ड्रोन हमले में काबुल में 10 निर्दोष मारे गए थे. इनमें सात बच्चे भी शामिल थे. इस बार ड्रोन हमले को लेकर अमेरिकी सुरक्षा बलों के दिमाग़ में यह बात थी. 
मई और जून महीने में अमेरिकी नेता का ध्यान यूक्रेन में जारी युद्ध, गन कंट्रोल क़ानून और जलवायु परिवर्तन पर रहा. लेकिन गोपनीय रूप से राष्ट्रपति बाइडन को अल-ज़वाहिरी को लेकर भी बताया गया था. बाइडन ने ख़ुफ़िया अधिकारियों से कहा कि ज़वाहिरी के ख़िलाफ़ ऑपरेशन में आम लोगों और उनके परिवार के किसी भी सदस्य को कोई नुक़सान नहीं पहुँचना चाहिए.  
एक जुलाई को राष्ट्रपति बाइ़डन सीआईए निदेशक विलियम बर्न्स और नेशनल इंटेलिजेंस की निदेशक अवरिल हाइनिस के साथ बैठक की. बाइडन इस बैठक में अल-ज़वाहिरी पर हमले को लेकर काफ़ी गंभीर थे. वह किसी भी सूरत में किसी भी मोर्चे पर कोई चूक नहीं चाहते थे. एक सीनियर अधिकारी ने कहा कि बाइडन चाहते थे कि इस ऑपरेशन में कोई भी जोख़िम ना उठाना पड़े. 
बाइडन ने ऑपरेशन के हर स्टेप के बारे में जानकारी ली. उन्होंने ज़वाहिरी के घर की संरचना के बारे में जाना और हमले के असर के बारे में भी पूछा. बाइडन की यह बैठक व्हाइट हाउस के सिचुएशन रूम में हुई थी. यह व्हाइट हाउस के नीचे बंकर की तरह है, जहाँ से राष्ट्रपति विदेश में चल रहे ऑपरेशन पर भी नज़र रखते हैं. अमेरिकी ख़ुफ़िया अधिकारी भी पूरी तैयारी के साथ गए थे ताकि राष्ट्रपति के हर सवाल का जवाब दिया जा सके.   
इस बैठक में वकीलों का भी एक छोटा समूह था. वकीलों को यह बताना था कि स्ट्राइक में कौन सी क़ानूनी दिक़्क़तें हो सकती हैं. 25 जुलाई को राष्ट्रपति बाइडन ने सारी चीज़ें समझने के बाद स्ट्राइक की मंज़ूरी दे दी. 
अफ़ग़ानिस्तान के स्थानीय समय सुबह 06:18 बजे 31 जुलाई दो हेलफ़ायर मिसाइल एक ड्रोन के ज़रिए ज़वाहिरी की बालकनी में दागी गई. इसमें अल-क़ायदा नेता अल-ज़वाहिरी की मौत हो गई. अमेरिकी ख़ुफ़िया अधिकारियों का कहना है कि ज़वाहिरी के परिवार के किसी भी सदस्य को कोई नुक़सान नहीं हुआ. 
इमेज स्रोत, Getty Images
इस हमले में घर की खिड़कियाँ टूट गईं लेकिन और कोई नुक़सान नहीं हुआ. हज़ारों मील दूर बैठे बाइडन को हमले की कामयाबी के बारे में सूचना दी गई. रविवार को तालिबान के गृह मंत्रालय ने टोलो न्यूज़ से कहा कि मिसाइल ख़ाली घर में गिरी थी, इसलिए कोई नुक़सान नहीं हुआ. इसके अलावा तालिबान ने कोई और जानकारी नहीं दी.    
लेकिन बाइडन प्रशासन का कहना है कि रेड के ठीक के बाद हक़्क़ानी नेटवर्क और तालिबान का हिंसक धड़ा वहाँ पहुँचा और ज़वाहिरी के परिवार को वहाँ से हटा लिया. इन्होंने पूरे ऑपरेशन पर पर्दा डालने की कोशिश की. सोमवार को जब बीबीसी का एक रिपोर्टर उस घर के पास पहुँचा तो तालिबान ने जाने से रोक दिया और धमकी दी. तालिबान ने कहा कि यहाँ कुछ भी देखने के लिए नहीं है. 
अमेरिकी अधिकारियों का कहना है कि ख़ुफ़िया अधिकारियों ने कई स्तरों पर इस बात की पुष्टि की है कि हमले में ज़वाहिरी की मौत हो गई. लेकिन अमेरिका का कोई भी अधिकारी काबुल में ग्राउंड पर नहीं था. इन्होंने कोई जानकारी नहीं दी कि ऑपरेशन कैसे कामयाब रहा और इसकी पुष्टि कैसे की गई. 
राष्ट्रपति बराक ओबामा की सरकार में नेशनल इंटेलिजेंस के निदेशक रहे जेम्स क्लैपर ने बीबीसी से कहा कि काबुल में अमेरिका के पूर्व सहयोगियों ने पुष्टि की होगी. 
अभी तक स्पष्ट नहीं है कि ज़वाहिरी के शव का क्या हुआ. बाइडन प्रशासन का कहना है कि ज़वाहिरी के शव को लेने की कोई कोशिश नहीं की गई. 
हालांकि ओसामा बिन-लादेन के शव को बरामद कर समंदर में दफ़्न करने की बात कही गई थी. ओसामा बिन-लादेन की पहचान भी की गई थी. समंदर में इसलिए दफ़्न किया गया था ताकि कट्टरपंथी मज़ार न बना दें. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Sonu Mehta/Hindustan Times via Getty Images
भारतीय खिलाड़ी मनप्रीत सिंह (कप्तान), हरमनप्रीत सिंह और पीआर श्रीजेश
मनप्रीत सिंह की अगुआई वाली भारतीय पुरुष हॉकी टीम ने बर्मिंघम कॉमनवेल्थ गेम्स में उम्मीदों के मुताबिक जीत से अभियान शुरू किया. उन्होंने पूल बी में घाना को 11-0 से हराकर अपने अभियान की शुरुआत की.
भारत ने इस मुक़ाबले में गोल जमाने के जितने मौके बनाए, उनमें से अगर आधों को गोल में बदला जा सकता, तो यह जीत और बड़ी हो सकती थी. 
आमतौर पर कमजोर टीम से खेलते समय खेल में ढीलापन आ जाता है. पर भारतीय टीम की तारीफ़ करनी होगी कि उन्होंने खेल में तो ढिलाई नहीं आने दी और लगातार गोल जमाने के मौकों का सिलसिला बनाए रखा. 
इतना ज़रूर है कि टीम की फिनिश उम्मीदों के अनुरूप नहीं रही. इसकी वजह से ही भारत ने जितने गोल जमाए, उससे ज़्यादा मौके बर्बाद किए.
यह सही है कि घाना की टीम कमजोर थी, इसलिए मौके गंवाना खला नहीं. पर ग्रुप के मुश्किल मैचों में इस तरह गोल जमाने के मौके गंवाने को झेला नहीं जा सकता है. यह सही है कि मजबूत टीमों के ख़िलाफ़ खेलते समय खेल में और कसावट आ सकती है. 
समाप्त
इमेज स्रोत,  Dean Mouhtaropoulos/Getty Images
घाना के ख़िलाफ़ मैच में हरमनप्रीत (बाएं)
भारतीय टीम के विशेषज्ञ ड्रेग फ्लिकर हरमनप्रीत सिंह का यह150वां अंतरराष्ट्रीय मैच था. इसमें उन्होंने हैट्रिक जमाकर मैच को यादगार बना दिया. उन्होंने खेल के 53वें मिनट में पेनल्टी कॉर्नर पर ड्रेग फ्लिक पर टीम का 11वां गोल करके अपनी हैट्रिक पूरी की. इस तरह वह अपने अंतरराष्ट्रीय गोलों की संख्या 109 करने में सफल रहे. 
हरमनप्रीत ने यदि सभी भारतीय पेनल्टी कॉर्नरों को लिया होता तो उनके गोलों की संख्या कहीं ज़्यादा होती. पर भारतीय कोच ग्राहम रीड ने भारतीय जीत पक्की होने पर ज़्यादा  से ज़्यादा खिलाड़ियों को आजमाने की रणनीति अपनाई.
भारत इस प्रयास से जुगराज सिंह और वरुण कुमार को अनुभव दिलाने में कामयाब रहा. जुगराज सिंह ने दो और वरुण कुमार ने एक गोल जमाया. असल में आगे आने वाले मैचों में इसका भारत को फायदा मिल सकता है. 
जुगराज सिंह ऐसे खिलाड़ी हैं, जिसने भारत का जूनियर या आयु वर्ग में प्रतिनिधित्व किए बगैर सीधे सीनियर वर्ग में खेलने का गौरव हासिल किया है. वह अब टीम में रूपिंदर पाल का स्थान लेने में कामयाब हो गए हैं.  
इमेज स्रोत, GLYN KIRK/AFP via Getty Images
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
क्या यह जीत विश्व कप की तरह ही शुभ होगी 
भारतीय टीम घाना से इससे पहले सिर्फ़ एक बार 1975 के क्वालालंपुर विश्व कप में खेली थी. भारत ने उस समय ग्रुप मुक़ाबले में उसे 7-0 से हराया था. 
घाना के साथ खेला इकलौता यह मैच भारत के लिए शुभ साबित हुआ था. भारत के नाम विश्व कप का यह इकलौता खिताब है. इस विश्व कप को अजितपाल सिंह की अगुआई में जीता था. 
हमें याद है कि भारत ने फ़ाइनल में अपनी परंपरागत प्रतिद्वंद्वी पाकिस्तान को 2-1 से हराकर यह खिताब जीता था. इसमें भारत को विजय दिलाने वाला गोल अशोक कुमार ने जमाया था.
मुझे याद है कि इस विश्व कप की सफलता के बाद अजितपाल भारतीय हॉकी में एक हीरो के तौर पर उभरे थे. जब भी भारत के विश्व कप जीतने की चर्चा होती थी, तो टीम के कप्तान अजितपाल को जरूर याद किया जाता है. 
इस पर एक बार अशोक कुमार ने कहा था कि कमाल इस बात का है कि भारत को विश्व कप जिताने वाला गोल जमाने वाले का कोई नाम ही नहीं लेता है. यह काम उन्होंने ही किया था. 
हम जानते हैं कि ओलंपिक से लेकर एशियाई खेलों और विश्व कप तक में भारत ने गोल्ड जीता है पर कॉमनवेल्थ गेम्स का एकमात्र गोल्ड है, जिसकी भारत ने दूरी बनी हुई है. 
इस दूरी की वजह हॉकी में ऑस्ट्रेलिया का दबदबा होना है. पर इस बार भारतीय कप्तान मनप्रीत ने गेम्स से पहले कहा था कि इस बार हमारा प्रयास गोल्ड मेडल जीतना होगा. अब सवाल यह है कि घाना पर भारत की यह जीत विश्व कप की तरह इस खिताब दिलाने की राह में अहम भूमिका निभाएगी.  
इमेज स्रोत, GLYN KIRK/AFP via Getty Images
भारतीय खिलाड़ियों को शुरुआत में घाना के डिफेंस को छकाने में थोड़ी दिक्क़त महसूस हो रही थी. हालांकि, भारत ने पहले ही मिनट में पेनल्टी कॉर्नर रिबाउंड पर अभिषेक के गोल से बढ़त बना ली थी. 
लेकिन, पहले क्वार्टर के मध्य तक भारतीय टीम पूरी रंगत में खेलने लगी और उन्होंने खेल पर पूरी तरह से दबदबा बना लिया. 
इस क्वार्टर में भारत ने अपने दबदबे को गोल में बदलने में कामयाबी हासिल की. इस दौरान हरमनप्रीत सिंह ने पेनल्टी कॉर्नर पर और शमशेर ने अभिषेक से मिले पास पर गोल करके स्कोर 3-0 कर दिया.
भारत के लिए पहले क्वार्टर की तरह दूसरा क्वॉर्टर भी ठीक रहा क्योंकि वह दो गोल जमाने में सफल रहा. 
लंबे समय बाद भारतीय टीम में वापसी करने वाले आकाशदीप सिंह ने बेहतरीन रिवर्स शॉट से चौथा गोल किया तो जुगराज सिंह ने पेनल्टी स्ट्रोक पर गोल करके पांचवां गोल जमाया. यह स्ट्रोक पेनल्टी कॉर्नर पर लिए गए ड्रेग फ्लिक पर गोल के सामने खड़े डिफेंडर के पैर से लगकर गेंद रुकने पर दिया गया.  
इमेज स्रोत, GLYN KIRK/AFP via Getty Images
आठ खिलाड़ियों का गोल ज़माना अच्छा संकेत
घाना के ख़िलाफ़ मैच में भारत के लिए 11 गोल आठ खिलाड़ियों का जमाना अच्छा संकेत है. इससे आगे के मुक़ाबलों के लिए खिलाड़ियों का मनोबल ऊंचा रहेगा. भारतीय टीम के खेल को देखकर यह तो लगा कि टीम में हमलों को बनाने के लिए अच्छा तालमेल है. 
भारत को अगला ही मैच एक अगस्त को मेजबान इंग्लैंड के साथ खेलना है. यह मैच ग्रुप में टॉप पर रहने वाली टीम का निर्धारण करने में अहम भूमिका निभाएगा. यह सही है कि हाल के सालों में भारत का इंग्लैंड के ख़िलाफ़ प्रदर्शन अच्छा रहा है. पर भारतीय डिफेंस ने घाना जैसी कमजोर टीम के साथ खेलते हुए जिस तरह सात पेनल्टी कॉर्नर दिए, वह इंग्लैंड और कनाडा जैसी मजबूत टीमों के ख़िलाफ़ मुश्किल बन सकता है.
घाना टीम के कोच गजनफर अली भारतीय हैं. उन्होंने टीम में संघर्ष करने की जो क्षमता विकसित की है वो टीम के बड़े अंतर से पिछड़ जाने पर भी संघर्ष करने के दौरान दिखी. 
गजनफर अली खुद अच्छे पेनल्टी कॉर्नर लगाने वाले रहे हैं और वह इस खूबी में टीम को शायद महारत नहीं दिला सके हैं. पर भारत जैसी दिग्गज टीम के ख़िलाफ़ सात पेनल्टी कॉर्नर पाना ही उनके खुश होने के लिए काफी है. 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
भारतीय वेटलिफ़्टर साईखोम मीराबाई चनू को 'बीबीसी इंडियन स्पोर्ट्सवुमन ऑफ़ द ईयर (ISWOTY)' के तीसरे संस्करण का विजेता घोषित किया गया है. 
मीराबाई चनू ने 2021 में तब इतिहास रच दिया था जब वे टोक्यो ओलंपिक में सिल्वर मेडल जीतने वाली पहली वेटलिफ़्टर बनीं थीं.
अवॉर्ड जीतने के बाद मीराबाई चनू ने बीबीसी का शुक्रिया अदा किया और कहा, "मैं फ़िलहाल अमेरिका में प्रशिक्षण ले रही हूं. इस साल होने वाले एशियाई और कॉमनवेल्थ गेम्स में गोल्ड मेडल जीतने के लिए मैं अपना सर्वश्रेष्ठ दूंगी. एक बार फिर मैं बीबीसी इंडियन स्पोर्ट्सवुमन ऑफ़ द ईयर अवॉर्ड से नवाज़ने के लिए बीबीसी इंडिया को धन्यवाद देती हूं."
नई दिल्ली में इस पुरस्कार समारोह की मेज़बानी कर रहे बीबीसी महानिदेशक टिम डेवी ने कहा, "मीराबाई चनू को बहुत बहुत बधाई. वे शानदार खिलाड़ी हैं और इस पुरस्कार की उचित विजेता हैं. बीबीसी के सौ साल पूरे होने के वर्ष में यहां नई दिल्ली में होना और इस मौक़े पर इतनी प्रतिभाशाली भारतीय खिलाड़ी को सम्मानित करना, जिन्होंने इस चुनौतीपूर्ण हालात में इतना कुछ हासिल किया, बहुत शानदार है."
इमेज स्रोत, Getty Images
इस बार का 'बीबीसी इमर्जिंग प्लेयर' अवॉर्ड क्रिकेटर शफ़ाली वर्मा को दिया जा रहा है. 2019 में वे अंतरराष्ट्रीय महिला टी20 मैचों में भारत का प्रतिनिधित्व करने वालीं सबसे कम उम्र की क्रिकेटर बनीं. 
समाप्त
उन्होंने इस पुरस्कार के लिए बीबीसी का शुक्रिया अदा करते हुए कहा, "मैं टीम के लिए अगले 20 या 25 सालों तक खेलते रहने की उम्मीद करती हूं. मेरा लक्ष्य भारतीय टीम को अधिक से अधिक जीत दिलाने का होगी."
2000 सिडनी ओलंपिक में भारत के लिए मेडल जीतने वाली पहली महिला खिलाड़ी और वेटलिफ़्टर होने का गौरव हासिल करने वालीं कर्णम मल्लेश्वरी को 'बीबीसी लाइफ़टाइम अचीवमेंट' अवॉर्ड दिया गया. 
अपनी ख़ुशी का इज़हार करते हुए उन्होंने कहा, "जितने भी पदक मैंने जीते हैं, उसके बाद इस अवॉर्ड को पाना मुझे और अधिक कड़ी मेहनत करने की प्रेरणा देता है. मैं बीबीसी का शुक्रिया अदा करती हूं कि वो न केवल मौजूदा खिलाड़ियों को बल्कि हम जैसे खिलाड़ियों को भी सम्मानित कर रहा है."
BBC ISWOTY के इस संस्करण में टोक्यो खेलों के ओलंपिक और पैरालिंपिक खिलाड़ियों और महिला-पुरुष हॉकी टीमों का भी सम्मान किया गया है.
महिला और पुरुष हॉकी टीम को स्पॉन्सर करने वाले ओडिशा के मुख्यमंत्री नवीन पटनायक के साथ-साथ अंतरराष्ट्रीय हॉकी महासंघ (FIH) के अध्यक्ष डॉ. नरिंदर बत्रा ने भी खिलाड़ियों को बधाई दी है.
इस पुरस्कार समारोह में खेल, मीडिया, संस्कृति और राजनीतिक दुनिया की कई जानी मानी हस्तियां भी शामिल हुईं. 
इमेज स्रोत, Sanjeev Verma/Hindustan Times via Getty Images
नीरज चोपड़ा
खेल जगत की अन्य शख़्सियतों ने भी विजेताओं और BBC ISWOTY के लिए नामांकित होने वाली खिलाड़ियों को बधाई दी है. 
टोक्यो ओलंपिक में भाला फेंक खेल में स्वर्ण पदक जीतने वाले नीरज चोपड़ा ने विजेताओं और नामांकित होने वाली खिलाड़ियों को बधाई देते हुए कहा, "चाहे ओलंपिक हो या पैरालिंपिक, हमारी महिलाओं ने देश को हमेशा गर्व करने का मौक़ा दिया. मैं बीबीसी को इस पुरस्कार समारोह के आयोजन के लिए धन्यवाद देना चाहूंगा." 
इंग्लैंड के क्रिकेटर जोस बटलर ने भी इस पुरस्कार के लिए नामांकित होने वाली खिलाड़ियों को बधाई भेजी है. 
उन्होंने कहा, "मैंने क्रिकेट और अन्य खेलों में भारत की महिला खिलाड़ियों को शानदार प्रदर्शन करते हुए देखा है. भारत में महिला क्रिकेट ने बहुत तरक़्क़ी की है और शेफ़ाली के पास अगली पीढ़ी के लिए रोल मॉडल बनने का पूरा मौक़ा है. BBC ISWOTY अवार्ड महिला खिलाड़ियों को सम्मानित करने का बहुत बड़ा ज़रिया है."
बीबीसी 2022 में अपनी स्थापना के 100 साल पूरे कर रहा है. बीबीसी ने अपना पहला रेडियो स्टेशन 1922 में लॉन्च किया था. अधिक जानकारी के लिए यहां क्लिक कर सकते हैं.
बीबीसी को इसकी अंतरराष्ट्रीय न्यूज़ सर्विस जिसमें बीबीसी वर्ल्ड सर्विस, बीबीसी वर्ल्ड न्यूज़ टेलीविज़न चैनल, bbc.com/news, बीबीसी स्टूडियोज़ और द इंटरनेशनल चैरिटी बीबीसी मीडिया ऐक्शन के ज़रिए हर हफ़्ते पूरी दुनिया से 48.9 करोड़ ऑडियंस पढ़ते, देखते और सुनते हैं. 
बीबीसी वर्ल्ड सर्विस पूरी दुनिया में अंग्रेज़ी सहित 41 अन्य भाषाओं में रेडियो, टीवी और डिजिटल माध्यमों से समाचार सामग्रियों का वितरण करता है. भारत में, बीबीसी न्यूज़ हर हफ़्ते 6.5 करोड़ लोगों तक पहुंचता है. बीबीसी वर्ल्ड सर्विस की पहुंच पूरी दुनिया के कुल 36.4 करोड़ लोगों तक है. 
बीबीसी वर्ल्ड सर्विस के तहत बीबीसी लर्निंग इंग्लिश अपने ग्लोबल ऑडियंस को अंग्रेज़ी सिखाता है. विस्तृत जानकारी के लिए क्लिक करें. 
मीराबाई चानू के चैंपियन बनने की कहानी
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
आज से 75 साल पहले पंजाब में जो हुआ था, मैंने शायद ही कभी किसी बुज़ुर्ग को यह कहते सुना हो कि हमें आज़ादी मिली है. वे हमेशा यही कहते हैं वह समय जब बेघर हो गए थे, जब दंगे हुए थे, जब लूट हुई थी.
मैं कई ऐसे बुज़ुर्गों से मिला, जिन्हें बंटवारे से पहले का समय अच्छी तरह याद है. उस लम्हे को याद करके वो हमेशा आहें भरते हैं, कहते हैं वो वक़्त कितना हसीन था, सिख हमारे भाई जैसे थे.
हिंदू लड़कियां हमारी बहनें थीं, हम एक साथ गुड़ियों के साथ खेलते थे, कभी-कभी वे हमारे घर अपने अपने परिवारों से छिपकर मांस खाने के लिए भी आती थीं.
ज़ाहिर है, कट्टर लोग भी थे, वे एक ही बर्तन से खाना नहीं खाते थे, एक-दूसरे से संबंध नहीं रखते थे, लेकिन फिर भी वे एक-दूसरे के प्यार में पड़ जाते थे.
ऐसे लोग भी थे जो एक ही थाली में खाना न खाएं, लेकिन बाहर बैठकर एक ही बोतल से शराब की चुस्की लेते और एक ही हुक्के से धूम्रपान भी करते थे.
समाप्त
भूख थी, लेकिन वे साझा थी, गीत भी साझा थे और तमन्नाएं भी साझा थी. जाहिर है बड़े-बुज़ुर्ग झूठ नहीं बोलते, प्यार की ये बातें सच होंगी.
लेकिन इन सब मीठी बातों को सुनने के बाद जब मैं बड़ों से पूछता हूं कि अगर इतनी दोस्ती थी तो 75 साल पहले क्या हुआ था, इतने प्यारे सज्जन क्यों दुश्मन बन गए?
बड़े-बुज़ुर्ग खामोश रहते हैं, फिर कहते हैं कि रातों-रात जत्थे बन गए, उनके, फिर हमारे, औरतों, बच्चों को छीन ले गए, काफिले लूटे, गाड़ियों में लोगों को काटकर मौत के घाट उतार दिया गया.
मैंने भी बचपन में एक जंग लगा हुआ खंजर देखा था, एक बुज़ुर्ग ने कहा, लड़का, इसे मत छुओ, पता नहीं कि इस पर किसका ख़ून लगा होगा.
मैं तब से सोच रहा था कि हमने गिनती पूरी नहीं की, लेकिन इस आज़ादी के लिए हमने 15-20 लाख लोगों को मार डाला.
और जो हमसे कहते हैं कि 'हमने अपनी आज़ादी के लिए जीवन की कुर्बानियां दी हैं' मेरे विचार से सच नहीं कह रहे हैं.
क्योंकि लोगों से किसी ने नहीं पूछा कि हम तुम्हारी औरतों और बच्चों को तुमसे छीन कर तुम्हें आज़ादी देने जा रहे हैं, मंजूर हैं.
अगर किसी जानवर की बलि देनी हो तो भी उसे मारने के लिए पांच या सात आदमियों की ज़रूरत होती है और आज़ादी के समय हमने पंद्रह से बीस लाख लोगों को हाथ से मार डाला.
बंदूकें और बम शायद उस समय किसी प्रधान के पास होंगे, बाकी हमने कुल्हाड़ियों, भालों, तलवारों, लाठी और डंडों के साथ हमने यह किया था.
पंजाब के बंटवारे से क़रीब 200 साल पहले बुल्ले शाह ने कहा था कि पंजाब में शक-ओ-शुबह का समय आ गया है, लेकिन अब पिछले 75 सालों में वह शक-ओ-शुबह हमारी हड्डियों में आ गया है.
अब हम इसे अपनी माँ की गोद में प्राप्त करते हैं. '47 के जत्थे कहां से आए और किसने बनाए, यह हमें किसी ने कभी नहीं बताया, लेकिन अब चारों ओर देखिए तो आपको पता चलेगा कि ये हमारे शासकों के जत्थे हैं और उन्हें भाले, कुल्हाड़ी और खंजर की ज़रूरत नहीं है.
उनके पास अब कोई 12-14 हज़ार (तोपें) बंदूकें, 5-7 हज़ार टैंक और कोई डेढ़ से दो हज़ार लड़ाकू विमान हैं, मिसाइलों की संख्या बेशुमार है. हम किसी को परमाणु बमों की संख्या गिनने तक नहीं देते.
मोहम्मद हनीफ़
ये सारा सामान हमने भारत, पाकिस्तान का सफ़ाया करने के लिए नहीं रखा है. हम यह भी जानते हैं कि हमने इसे अपने लोगों को बर्बाद करने के लिए रखा है.
एक पंजाबी एक पंजाबी को प्याज़ और टमाटर नहीं बेच सकता है, लेकिन उसे सियाचिन भेज दिया गया है, जहां वह ठंड में जम जाता है और एक दूसरे पर फ़ायर भी करता है.
फिर भी हमने एक-दूसरे के लोगों को युद्धों में उतना नहीं मारा, जितने अपने घरों में मारे हैं.
एक बार फिर अँधेरी रात है, जहां जत्थे दोनों तरफ फिर साथ आ गए हैं,  भूख भी है, लेकिन यह भी याद रखना कि हमारी भूख भी साझा है, हमारे गीत भी साझा हैं और हमारी तमन्नाएं भी साझा हैं.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
यूक्रेन में युद्ध छिड़ने के बाद भारत ने संयुक्त राष्ट्र सुरक्षा परिषद (यूएनएससी) में पहली बार रूस के ख़िलाफ़ मतदान किया है. 
संयुक्त राष्ट्र की 15 सदस्यीय सुरक्षा परिषद ने यूक्रेन के राष्ट्रपति वोलोदिमीर जेलेंस्की को इस दौरान वीडियो-टेलीकॉन्फ्रेंस के ज़रिए बैठक को संबोधित करने के लिए आमंत्रित किया.  
रूस ने फ़रवरी महीने में यूक्रेन पर हमला किया था. इसके बाद पश्चिमी देशों ने रूस के ख़िलाफ़ कई प्रस्ताव संयुक्त राष्ट्र में पेश किए, जिससे भारत ने दूरी बनाए रखी. अमेरिका ने कई मौकों पर भारत को अपने रुख पर गौर करने की सलाह भी दी है. 
रूस पर लगाए गए प्रतिबंधों से भी भारत ने अपने रिश्तों पर असर नहीं आने दिया. बल्कि भारत ने रूस से सस्ती दरों पर तेल खरीदा और अपने इस फैसले का खुलकर बचाव भी किया.
भारत बार-बार ये कहता आ रहा है कि युद्ध किसी भी समस्या का समाधान नहीं है. भारत ने कई बार कूटनीतिक एवं वार्ता के रास्ते इस संघर्ष को ख़त्म करने की अपील भी की है.
समाप्त
लेकिन भारत ने अब तक यूक्रेन पर रूस के हमले की निंदा नहीं की है. बीते छह महीने में ये पहली बार है जब भारत ने यूक्रेन के पक्ष में मतदान किया है. 
बीजेपी नेता और पूर्व सांसद सुब्रमण्यम स्वामी ने ट्वीट किया कि पहली बार भारत ने यूएनएससी में रूस के ख़िलाफ़ मतदान किया. उन्होंने इसे बहुत अच्छा कदम बताते हुए एलएसी के मुद्दे पर चीन को अल्टीमेटम देने की मांग भी की.
सवाल ये है कि क्या सच में भारत के इस क़दम से रूस को लेकर उसकी रणनीति में बदलाव के संकेत मिल रहे हैं. 
भारत के विदेश मंत्रालय ने इससे साफ़ इनकार किया है. 
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
सुरक्षा परिषद ने यूक्रेन की आज़ादी की 31वीं सालगिरह पर बीते छह महीने से जारी युद्ध की समीक्षा के लिए बुधवार को बैठक बुलाई थी. 
बैठक के दौरान संयुक्त राष्ट्र में रूस की राजदूत वासिली एक नेबेंज़िया ने वीडियो टेली-कॉन्फ़्रेंस के ज़रिए यूक्रेन के राष्ट्रपति वोलोदोमीर ज़ेलेंस्की के बैठक में हिस्सा लेने के संबंध में एक प्रक्रियात्मक वोट कराने का अनुरोध किया. 
सुरक्षा परिषद के 15 में से 13 सदस्यों ने इसके पक्ष में मतदान किया, जबकि रूस ने इसके ख़िलाफ़ वोट दिया और चीन वोटिंग से बाहर रहा.
नेबेंज़िया ने इस बात पर ज़ोर दिया कि रूस ज़ेलेंस्की के बैठक में हिस्सा लेने के ख़िलाफ़ नहीं है, बल्कि वो वीडियो कॉन्फ़्रेंसिंग से संबोधन के ख़िलाफ़ है. रूस ने कहा कि ज़ेलेंस्की को व्यक्तिगत तौर पर बैठक में शामिल होना चाहिए. 
उन्होंने तर्क दिया कि कोरोना महामारी के दौरान सुरक्षा परिषद ने वर्चुअली काम करने का फ़ैसला लिया था लेकिन ये बैठकें अनौपचारिक होती थीं और महामारी के मंद पड़ने पर परिषद अपने पुराने नियमों का पालन करने लगा है.
भारत वर्तमान में दो सालों के लिए सुरक्षा परिषद का अस्थायी सदस्य है. ये सदस्यता इसी साल दिसंबर महीने तक है.
इमेज स्रोत, ANI
रुचिरा कंबोज
भारत की ओर से कहा गया है कि ये मतदान रूस या यूक्रेन के बारे में नहीं था. वोटिंग इसलिए करनी थी क्या ज़ेलेंस्की को सुरक्षा परिषद की बैठक में हिस्सा लेने दिया जाए या नहीं.
विदेश मंत्रालय के प्रवक्ता अरिंदम बाग़ची से साप्ताहिक मीडिया ब्रीफ़िंग के दौरान वोटिंग के बारे में पूछा गया तो उन्होंने कहा, "मैं मानता हूं कि हमने किसी के ख़िलाफ़ मतदान नहीं किया है. ये मुद्दा उनको (ज़ेलेंस्की) वीडियो कॉन्फ़्रेंसिंग के ज़रिए बोलने देने के बारे में था और हमने इसके पक्ष में वोट किया."
"ये तीसरी बार था जब उन्होंने संयुक्त राष्ट्र में वर्चुअली भाषण दिया और हमने इसका समर्थन किया. इसलिए, रूस के ख़िलाफ़ हमारे मतदान करने का सवाल नहीं उठता."
यहाँ ध्यान देने वाली बात ये है कि ये महज़ एक प्रक्रियात्मक मतदान था, किसी विषय से संबंधित प्रस्ताव नहीं था. इसलिए रूस का वोट वीटो नहीं माना गया. 
यूक्रेन पर सुरक्षा परिषद की चर्चा के दौरान राजदूत रुचिरा कंबोज ने एक बार फिर से भारत का रुख दोहराते हुए हिंसा को तत्काल रोकने की अपील की. उन्होंने कहा कि हम यूक्रेन और रूस के बीच बातचीत को बढ़ावा देते हैं. रुचिरा कंबोज ने ये भी ध्यान दिलाया कि ख़ुद प्रधानमंत्री नरेंद्र मोदी दोनों देशों के प्रमुख से बात कर चुके हैं.
इस साल फ़रवरी महीने से लेकर अब तक सुरक्षा परिषद और संयुक्त राष्ट्र में रूस के ख़िलाफ़ लाए गए दर्जन भर से अधिक प्रस्तावों पर हुई वोटिंग से भारत ने दूरी बनाए रखी. 
यूक्रेन युद्ध का अब तक भारत और रूस के संबंधों पर कोई ख़ास असर नहीं दिखा है. बल्कि युद्ध शुरू होने के बाद रूस के विदेश मंत्री सर्गेई लावरोफ़ भारत के दौरे पर भी आए थे. 
लेकिन सुरक्षा परिषद के प्रक्रियात्मक मसलों पर भारत की स्थिति को जानकार इस मुद्दे पर उसके पुराने रुख में बदलाव के तौर पर नहीं देखते हैं.
इमेज स्रोत, Getty Images
पहले भी यूएन को वीडियो कॉन्फ़्रेंसिंग के ज़रिए संबोधित कर चुके हैं ज़ेलेंस्की
इकोनॉमिक टाइम्स ने अपनी एक रिपोर्ट में सूत्रों के हवाले से बताया है कि भारत ने भले ही प्रक्रियात्मक वोटिंग में रूस के ख़िलाफ़ वोट दिया है लेकिन इसी दिन जब रूस के ख़िलाफ़ पश्चिमी देशों की अगुवाई में 60 देशों ने संयुक्त बयान जारी किया तो भारत ने इसपर हस्ताक्षर नहीं किए. 
दरअसल, पश्चिम के देशों की ओर से यूक्रेन युद्ध को लेकर रूस के ख़िलाफ़ एक संयुक्त बयान बुधवार को जारी किया गया था. इस बयान को संयुक्त राष्ट्र के 58 देशों ने समर्थन दिया. संयुक्त राष्ट्र में कुल 193 सदस्य देश हैं. इस बयान से दूर रहने वाले देशों में भारत भी शामिल है.
इस बयान को यूरोपीय संघ, अमेरिका, यूनाइटेड किंगडम, जॉर्जिया, तुर्क़ी के साथ कुछ एशियाई और लातिन अमेरिकी देशों ने समर्थन दिया.
द हिंदू की एक रिपोर्ट में एक अधिकारी के हवाले से लिखा गया है, "तकनीकी तौर पर देखें तो हाँ, हमने रूस के ख़िलाफ़ वोट दिया है, लेकिन वास्तविकता में हमारे सामने दूसरा सवाल था."
भारत के विदेश मंत्री एस. जयशंकर ने कुछ सप्ताह पहले ही अपने यूक्रेनी समकक्ष दिमित्रो कुलेबा से बात की थी. आठ अगस्त को हुई इस बातचीच के दौरान भारत की ओर से यूक्रेन को दवा, बैंडेज सहित अन्य मानवीय सहायता का ज़िक्र किया गया.
हालाँकि, हमले के बाद प्रतिबंध झेल रहे रूस से तेल आयात बढ़ाने के फ़ैसले पर भारत लगातार पश्चिमी देशों की आलोचना भी झेल रहा है. 
यूक्रेन के विदेश मंत्री दिमित्रो कुलेबा ने बीते दिनों कहा था, "जब भारत रूस से रियायती दरों पर कच्चा तेल ख़रीदता है, तो उन्हें समझना चाहिए कि इस छूट की कीमत यूक्रेनी ख़ून से चुकाई जाएगी. भारत को रूस से मिल रहे तेल के हर बैरल में अच्छी-ख़ासी मात्रा में यूक्रेन का ख़ून मिला हुआ है."
इमेज स्रोत, ANI
एस. जयशंकर
इसी साल एक रिपोर्ट आई जिसके मुताबिक भारत को सबसे अधिक तेल बेचने वाले देशों की सूची में सऊदी अरब को पीछे छोड़ते हुए रूस दूसरा सबसे बड़ा देश बन गया. पहले पायदान पर इराक़ बना हुआ है.
हालाँकि, रूस से तेल आयात बढ़ाने का भारत लगातार बचाव करता आया है. हाल ही में बैंकॉक में विदेश मंत्री एस. जयशंकर ने भारत के रुख का बचाव करते हुए कहा था कि भारत के गरीब पेट्रोल-डीज़ल के ऊंचे दाम नहीं दे सकते. हर देश अपने नागरिकों को बेहतर सौदा दिलवाना चाहता है ताकि ईंधन के ऊंचे दामों का असर कम हो, और भारत भी वही कर रहा है.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
हेमंत सोरेन
बारिश के कारण खुशनुमा हुए रांची के मौसम में सियासी गर्मी का तड़का लगने लगा है. झारखंड की राजधानी रांची का सियासी तापमान बढ़ गया है. इस कारण मुख्यमंत्री आवास और राजभवन में भी सरगर्मी बढ़ी है. 
लोगों की दिलचस्पी चुनाव आयोग के उस कथित ख़त का मजमून जानने में है जिसे उन्होंने एक सीलबंद लिफ़ाफ़े में झारखंड के राज्यपाल रमेश बैस को भेजा है. 
जब यह ख़त राजभवन पहुंचा, तब राज्यपाल अपने इलाज के लिए दिल्ली में थे. हालाँकि, 25 अगस्त की दोपहर जब राज्यपाल बैस रांची वापस लौटे तो एयरपोर्ट पर मौजूद मीडिया से उन्होंने कहा कि उन्हें ऐसे किसी खत की जानकारी नहीं है. वे राजभवन जाने के बाद ही इस बारे में कुछ कहने की हालत में होंगे. 
इसके बाद वे राजभवन चले गए लेकिन वहां से कोई आधिकारिक बयान नहीं आया.  
इससे पहले, उनकी रांची वापसी से पहले ही स्थानीय मीडिया में सूत्रों के हवाले से ख़बरें चलने लगी थीं कि चुनाव आयोग ने राज्यपाल को भेजे गए अपने पत्र में मुख्यमंत्री हेमंत सोरेन की विधानसभा सदस्यता रद्द करने की सिफ़ारिश की है.
समाप्त
बताया जा रहा है कि चुनाव आयोग ने हेमंत सोरेन को लोक जनप्रतिनिधित्व अधिनियम 1951 की धारा 9-ए के उल्लंघन का दोषी पाया है.  
इमेज स्रोत, Twitter/@jhar_governor
राज्यपाल रमेश बैस
फरवरी 2022 में झारखंड के सियासी क्रिकेट की गेंद चुनाव आयोग के पाले में तब गई, जब बीजेपी नेता और पूर्व मुख्यमंत्री रघुबर दास ने रांची में एक प्रेस कॉन्फ़्रेंस कर आरोप लगाया कि हेमंत सोरेन ने मुख्यमंत्री और खनन मंत्री रहते हुए अपने पद का कथित तौर पर दुरुपयोग किया है.  
उन्होंने आरोप लगाया कि हेमंत सोरेन ने अपने पद पर रहते हुए रांची ज़िले की एक स्टोन माइंस की लीज़ अपने नाम आवंटित करा ली, जो लोक जनप्रतिनिधित्व अधिनियम 1951 की धारा 9-ए का उल्लंघन है. रघुबर दास ने तब इससे संबंधित कागज़ात भी मीडिया से साझा किए.  
वे बीजेपी के दूसरे नेताओं के साथ तब राजभवन गए और राज्यपाल से मिलकर मुख्यमंत्री हेमंत सोरेन की विधानसभा सदस्यता खत्म करने की मांग की.  
इसके बाद राज्यपाल रमेश बैस ने उस शिकायत की प्रति चुनाव आयोग को भेजकर उनसे मंतव्य देने को कहा. चुनाव आयोग ने इसकी सुनवाई शुरू कर शिकायतकर्ता बीजेपी और मुख्यमंत्री हेमंत सोरेन को नोटिस भेजकर अपना-अपना पक्ष रखने के लिए कहा.
दोनों पक्षों के जवाब हासिल करने और कई तारीखों के बाद चुनाव आयोग ने इसी महीने अपनी सुनवाई पूरी की. अब चर्चा है कि आयोग ने अपना मंतव्य राज्यपाल को भेज दिया है. इस प्रकार यह गेंद अब वापस राज्यपाल के पास आ गई है. 
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
राज्यपाल ने इस मामले पर अभी तक न तो इसकी पुष्टि की है और न ही राजभवन की ओर से कोई खंडन जारी किया गया है. 
इस कारण झारखंड की मौजूदा हेमंत सोरेन सरकार के भविष्य को लेकर अटकलें लगायी जा रही हैं. ऐसे में कहा जा रहा है राज्य की सियासत के लिए अगले कुछ घंटे महत्वपूर्ण साबित होने वाले हैं. 
राज्य की मुख्य विपक्षी पार्टी बीजेपी और सत्तासीन झारखंड मुक्ति मोर्चा (जेएमएम) तथा उनकी सहयोगी पार्टियों के नेता इस घटनाक्रम को लेकर चौकस हैं और अलग-अलग जगहों पर उनकी कुछ बैठकें हुई हैं. दावों-प्रतिदावों का दौर भी चरम पर है. 
मुख्यमंत्री हेमंत सोरेन ने भी कहा है मीडिया में चल रही खबरों के बावजूद उन्हें चुनाव आयोग या राजभवन से कोई पत्र या सूचना नहीं मिली है. 
उन्होंने सवाल किया कि जब चुनाव आयोग की रिपोर्ट सीलबंद लिफ़ाफ़े में भेजी गई है, तो मीडिया को उसका पता कैसे चला. क्या बीजेपी के नेताओं और मीडिया के लोगों ने वह रिपोर्ट तैयार की है. 
उन्होंने कहा , "ऐसा लगता है कि बीजेपी के एक सांसद और उनसे जुड़े मीडिया के लोगों ने ही चुनाव आयोग की रिपोर्ट का ड्राफ्ट तैयार किया है. बीजेपी ने संवैधानिक संस्थाओं और सरकारी एजेंसियों का दुरुपयोग और उसपर शर्मनाक तरीके से नियंत्रण कर लिया है. ऐसा भारत के लोकतंत्र में पहले कभी नहीं देखा गया."  
इसके बाद एक ट्वीट कर उन्होंने कहा कि -"संवैधानिक संस्थाओं को तो खरीद लोगे, जनसमर्थन कैसे खरीद पाओगे."
आरोपों पर हेमंत सोरेन की सफ़ाई
इस मामले मे हेमंत सोरेन की तरफ से कहा गया कि उस ख़नन पट्टे के लिए उन्होंने कई साल पहले आवेदन किया था. तब वे लाभ के किसी पद पर नहीं थे. 
हालांकि, बीजेपी द्वारा इस मामले को उछाले जाने के बाद उन्होंने वह लीज सरेंडर कर दी और उसपर कोई खनन नहीं हुआ. 
ऐसे में यह लाभ के पद के दुरुपयोग का मामला ही नहीं है और उन्हें डिस्क्वालिफाई नहीं किया जा सकता. 
मुख्यमंत्री हेमंत सोरेन ने साल 2019 में हुए विधानसभा चुनाव में संथाल परगना की बरहेट और दुमका सीटों से जीत हासिल की थी. बाद में उन्होंने दुमका सीट से इस्तीफा दे दिया. 
फिर दुमका सीट पर उपचुनाव हुआ जहाँ से उनके छोटे भाई बसंत सोरेन की जीत हुई. उनके ख़िलाफ भी ऐसा ही एक मामला चुनाव आयोग में लंबित है. 
बीजेपी ने आरोप लगाया था कि दुमका के मौजूदा विधायक बसंत सोरेन ने भी लोक प्रतिनिधित्व अधिनियम 1951 के प्रावधानों का उल्लंघन किया है.  
जेएमएम पहले से ही इन आरोपों का खंडन करती रही है. पार्टी का आरोप है कि बीजेपी संवैधानिक संस्थाओं का बेजा इस्तेमाल कर रही है और इससे उनकी लोकप्रियता पर कोई असर नहीं पड़ेगा.  
जेएमएम के केंद्रीय महासचिव सुप्रियो भट्टाचार्य और सांसद विजय हांसदा ने गुरुवार की शाम एक प्रेस कांफ्रेस में कहा कि उन्हें कानून पर भरोसा है. लिहाजा उम्मीद है कि चुनाव आयोग ने वैसा कोई मंतव्य नहीं दिया होगा, जिससे मुख्यमंत्री हेमंत सोरेन की सदस्यता खतरे में पड़े. अगर ऐसा कुछ हुआ तो हम ज़रूरी कानूनी प्रक्रियाओं का पालन करते हुए सक्षम जगह पर अपील में जाएंगे.  
इमेज स्रोत, Getty Images
हेमंत सोरेन
जेएमएम के प्रमुख शिबू सोरेन के बड़े बेटे दुर्गा सोरेन की साल 2009 में हुई असमय मौत के कुछ साल बाद उन्होंने हेमंत सोरेन को अपना राजनीतिक उत्तराधिकारी बनाया था. 
वे मुख्यमंत्री होने के साथ अपनी पार्टी झारखंड मुक्ति मोर्चा के कार्यकारी अध्यक्ष भी हैं. 
उनके नेतृत्व में हुए विधानसभा चुनाव में जेएमएम ने झारखंड की 81 सदस्यीय विधानसभा में 30 सीटें हासिल की थी. 
वह पहला मौका था जब जेएमएम ने इतनी अधिक सीटों पर जीत हासिल की. उस चुनाव में जेएमएम ने कांग्रेस और राष्ट्रीय जनता दल (आरजेडी) से गठबंधन किया था. 
तब कांग्रेस को 18 और आरजेडी को 1 सीट पर जीत मिली. उन्हें एक निर्दलीय और एक माले विधायक का भी समर्थन मिला.
इस प्रकार उनका गठबंधन सरकार बनाने के लिए ज़रूरी 41 विधायकों से अधिक के समर्थन के साथ सत्ता में आया था. 
अंकगणित के लिहाज से यह गठबंधन विपक्षी बीजेपी गठबंधन से ज्यादा मज़बूत स्थिति में है. 
पिछले विधानसभा चुनाव में बीजेपी को 26 और उनके गठबंधन में शामिल आजसू पार्टी को सिर्फ 2 सीटें मिलीं. 
उन्हें 2 निर्दलीय विधायकों का भी समर्थन हासिल है. इसके बावजूद यह गठबंधन विधानसभा में ज़रूरी बहुमत के आंकड़े से फिलहाल बहुत पीछे है.  
इमेज स्रोत, Getty Images
प्रधानमंत्री मोदी और झारखंड के पूर्व मुख्यमंत्री रघुबर दास
झारखंड में वक्त-बेवक्त आपरेशन लोटस की चर्चा होती रहती है. बीजेपी के नेताओं ने भी कई मौकों पर कहा है कि हेमंत सोरेन की सरकार अपना कार्यकाल पूरा नहीं कर पाएगी. 
यहां की सरकार गिराने की कथित साज़िश को लेकर झारखंड पुलिस ने पिछले ढाई साल के दौरान कुछ रिपोर्टें भी दर्ज की थीं. इनमें कुछ लोगों की गिरफ्तारियां भी की गईं. अब उन्हें ज़मानत मिल चुकी है.  
तब यह आरोप लगा कि महाराष्ट्र बीजेपी के कुछ नेता झारखंड कांग्रेस के विधायकों को सरकार गिराने के एवज में बड़ी रकम देने का प्रस्ताव दे रहे हैं. 
तब कुछ विधायकों पर दिल्ली के एक पांच सितारा होटल में बीजेपी के नेताओं से मिलने के भी आरोप लगे. उस समय बीजेपी नेताओं ने इन सभी ख़बरों का खंडन किया था.
सरकार गिराने की कथित साज़िश का ताज़ा मामला पिछले महीने चर्चा में आया, जब पश्चिम बंगाल की पुलिस ने कांग्रेस के तीन विधायकों को बड़ी रकम के साथ कोलकाता में गिरफ्तार किया. 
तब कांग्रेस के ही एक विधायक ने रांची में पुलिस रिपोर्ट दर्ज कराकर आरोप लगाया कि असम के मुख्यमंत्री और बीजेपी नेता हिमंत बिस्वा शर्मा झारखंड सरकार गिराने की साजिश में शामिल हैं. 
आरोप लगे कि कोलकाता में गिरफ्तार किए गए झारखंड के उन विधायकों को भी असम के मुख्यमंत्री से मिलाया जाना था ताकि झारखंड की हेमंत सोरेन सरकार गिराई जा सके. 
हालांकि, असम के मुख्यमंत्री हिमंत बिस्वा सरमा ने इन आरोपों का खंडन किया और अब उन तीनों विधायकों को भी सशर्त ज़मानत मिल चुकी है. ज़मानत की शर्तों के मुताबिक उन्हें अभी कुछ और दिनों तक कोलकाता में ही रहना होगा. वे झारखंड नहीं आ सकते.
झारखंड के शिक्षा मंत्री बने छात्र, लिया 11वीं में एडमिशन
इमेज स्रोत, Getty Images
पिछले कुछ महीने के दौरान झारखंड में न केवल चुनाव आयोग बल्कि प्रवर्तन निदेशालय (ईडी) और सीबीआई भी चर्चाओं में रही है. 
ईडी ने मुख्यमंत्री हेमंत सोरेन के विधायक प्रतिनिधि पंकज मिश्र को गिरफ्तार कर लिया और उनके प्रेस सलाहकार से भी लंबी पूछताछ की.  
बीजेपी सांसद निशिकांत दुबे भी ईडी की कार्रवाईयों को लेकर लगातार ट्वीट करते रहे हैं. 
इसपर जेएमएम ने कई दफा कड़ी प्रतिक्रिया दी है. गैर भाजपा दलों का आरोप है कि बीजेपी संवैधानिक संस्थाओं का इस्तेमाल अपनी सियासत साधने में कर रही है.   
ये भी पढ़ें:
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Facebook/Sonali Phogat
बीजेपी नेता और टिक टॉक स्टार सोनाली फोगाट की संदिग्ध मौत के मामले में शुक्रवार को गोवा पुलिस की ओर से नयी जानकारियां सामने आई हैं. 
मंगलवार सुबह उनकी मौत की ख़बर आने के बाद से अलग-अलग मौकों पर कई तरह की ख़बरें आ रही हैं. इनमें हार्ट अटैक और आत्महत्या से लेकर हत्या जैसे तमाम कयास शामिल हैं.
इसके बाद बुधवार को गोवा पुलिस ने इस मामले में अप्राकृतिक मौत का मामला दर्ज किया. 
गुरुवार शाम तक गोवा पुलिस के आईजी ओएस बिश्नोई ने कहा था कि सोनाली फोगाट की मौत के बारे में ज़्यादा जानकारी पोस्टमॉर्टम रिपोर्ट आने के बाद ही सामने आएगी. 
लेकिन शुक्रवार दोपहर गोवा पुलिस ने प्रेस कॉन्फ्रेंस करके इस मामले में नई जानकारियां दी हैं.
समाप्त
गोवा के आईजी ओमवीर सिंह बिश्नोई ने बताया है कि, ''पुलिस ने सीसीटीवी फ़ुटेज की जांच की है. फ़ुटेज को देखने से पता चलता है कि कथित सुधीर सांगवान और उनके सहयोगी सुखविंदर सिंह, सोनाली फोगाट के साथ क्लब में पार्टी कर रहे थे.''
आईजी ओमवीर सिंह बिश्नोई ये भी कहा कि, ''सीसीटीवी फ़ुटेज में दिख रहा है कि उनमें से एक सोनाली फोगाट को ज़बर्दस्ती कोई पदार्थ दे रहा है. पुलिस की पूछताछ में सुखविंदर और सुधीर ने बताया है कि उन्होंने जान-बूझकर एक केमिकल को ड्रिंक में मिला दिया था और उस ड्रिंक को सोनाली फोगाट को पिला दिया था.''
बिश्नोई ने ये भी बताया है कि, ''इस मामले में जांच जारी है. एफ़एसएल विशेषज्ञ बुलाए गए हैं. आगे की पूछताछ और सबूत जुटाने के लिए अभियुक्तों को विशेष टीम के साथ अलग-अलग ठिकानों पर भेजा जाएगा.''
सोनाली फोगाट की बीती 22 अगस्त को उत्तरी गोवा के अंजुना में मौत हो गई थी. पहले सोनाली फोगाट की मौत की वजह हार्ट अटैक बताई गई थी, लेकिन अब गोवा पुलिस ने इस मामले में भारतीय दंड संहिता की धारा 302 (हत्या) भी जोड़ी है.
सुधीर और सुखविंदर, सोनाली फोगाट के साथ 22 अगस्त को गोवा में मौजूद थे.
अंग्रेजी अख़बार इंडियन एक्सप्रेस के मुताबिक़, सोनाली फोगाट के परिवार ने अंजुना पुलिस थाने में लिखित शिकायत की थी. इस शिकायत में परिवार ने सुधीर और सुखविंदर पर सोनाली की हत्या का आरोप लगाया है.
चार पन्नों में दी गई इस शिकायत पर सोनाली के भाई ने हस्ताक्षर किए हैं और कहा है कि उनकी बहन की संपत्ति हड़पने के इरादे से सुखविंदर और सुधीर ने सोनाली की हत्या की.
सोनाली का जन्म हरियाणा के हिसार के पास एक गांव में साल 1979 में हुआ था. सोनाली ने 1995 में हरियाणा से 10वीं पास की थी.
सोनाली का परिवार चार पीढ़ियों से हिसार के हरित्ता गांव में रहता है. सोनाली के परिवार में उनकी सास, ननद, देवर और बेटी हैं.
सोनाली हरियाणा दूरदर्शन टीवी समेत कई शो और कुछ हरियाणवी फ़िल्मों में भी नज़र आई थीं. सोनाली बीजेपी से 2008 में पहली बार जुड़ी थीं और वो बीजेपी महिला मोर्चा में भी रहीं.
2019 तक हरियाणा और आस-पास के इलाक़ों में सोनाली के सोशल मीडिया पर अच्छे ख़ासे फैंस थे. सोशल मीडिया ऐप टिकटॉक पर 2019 में सोनाली के क़रीब एक लाख 25 हज़ार फॉलोअर्स थे. उनके वीडियो के लाखों व्यू होते थे.
ये भी पढ़ें:-सोनाली फोगाट: टिकटॉक, बीजेपी और गोवा में मौत तक
इमेज स्रोत, FB/SONALi 
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
इसी लोकप्रियता को शायद वोट में बदलने के मकसद से बीजेपी ने सोनाली फोगाट को हिसार की आदमपुर सीट से टिकट दी थी. 2019 में सोनाली ने अपने चुनावी हलफ़नामे में अपनी संपत्ति दो करोड़ 74 लाख रुपये बताई थी.
सोनाली के सामने कांग्रेस के उम्मीदवार कुलदीप सिंह बिश्नोई थे. चुनावी नतीजे आने से पहले ये कहा जा रहा था कि सोनाली फोगाट कुलदीप सिंह बिश्नोई को टक्कर दे सकती हैं. पर चुनावी नतीजों में सोनाली फोगाट को हार मिली.
कुलदीप सिंह बिश्नोई ने सोनाली को तब लगभग 29 हजार वोटों से हराया था. हालांकि बाद में कुलदीप सिंह बिश्नोई भी कांग्रेस का हाथ छोड़कर बीजेपी में शामिल हो गए थे.
कुछ दिन पहले ही सोनाली और कुलदीप सिंह बिश्नोई की एक साथ फोटो सोशल मीडिया पर नज़र आई थी.
ये भी पढ़ें:-सोनाली फोगाट के परिवार का दावा, रेप के बाद हुई हत्या- प्रेस रिव्यू
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, NDTV
एशिया के सबसे अमीर शख़्स गौतम अडानी के नियंत्रण वाले अडानी ग्रुप ने मीडिया कंपनी एनडीटीवी में परोक्ष रूप से क़रीब 30 फ़ीसदी हिस्सा ख़रीद लिया है.
अडानी ग्रुप ने बॉम्बे स्टॉक एक्सचेंज (बीएसई) और नेशनल स्टॉक एक्सचेंज़ (एनएसई) को बताया कि वह एनडीटीवी में 26 फ़ीसदी हिस्सेदारी और ख़रीदने के लिए ओपन ऑफ़र भी लाएगा. 
इसका मतलब ये है कि अडानी समूह का इरादा एनडीटीवी में मालिकाना हिस्सेदारी हासिल करने का है. अगर अडानी का ओपन ऑफ़र कामयाब रहा तो एनडीटीवी में उसकी कुल हिस्सेदारी 55 फ़ीसदी से अधिक हो जाएगी.
एनडीटीवी प्रबंधन ने अडानी समूह के इस क़दम पर हैरानी जताई है और कहा है कि उसे इस डील के बारे में कुछ भी पता नहीं था.
इमेज स्रोत, NDTV
अब इस मामले में नया ट्विस्ट आ गया है. न्यूज एजेंसी रॉयटर्स के मुताबिक़, गुरुवार को एनडीटीवी ने अडानी समूह के प्रयास को रोकने की कोशिश की है. एनडीटीवी ने इस बारे में रेगुलेटरी पाबंदियों का हवाला देते हुए कहा है कि अडानी ग्रुप की कार्रवाई आगे नहीं बढ़ सकती है. 
समाप्त
स्टॉक एक्सचेंज को दी गई जानकारी के मुताबिक़, एनडीटीवी के संस्थापक प्रणॉय रॉय और राधिका रॉय पर साल 2020 से प्रतिभूति (शेयर) बाज़ार में शेयर ख़रीदने और बेचने पर प्रतिबंध लगा हुआ है, इसलिए वे लोग अडानी समूह को उन शेयरों का ट्रांसफ़र नहीं कर सकेंगे जिनके आधार पर अडानी एनडीटीवी का मालिकाना हासिल करने की कोशिश कर रहे हैं. 
अडानी समूह ने मंगलवार को कहा था कि वो एनडीटीवी को नियंत्रित करने लायक हिस्सा लेने की कोशिश कर रहा है. हालांकि एनडीटीवी ने इस पर कहा था कि ये ''पूरी तरह से अप्रत्याशित'' क़दम है और इस संबंध में कंपनी से कोई बातचीत नहीं हुई है और उसकी सहमति नहीं ली गई है. 
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
एनडीटीवी उन कुछ मीडिया समूहों में शामिल है, जो अक्सर केंद्र सरकार की नीतियों पर आलोचनात्मक रवैया रखती है. 
एनडीटीवी ने 2020 के सेबी (सेक्यूरिटिज़ एंड एक्सचेंज बोर्ड ऑफ़ इंडिया) के जिस ऑर्डर का हवाला दिया है उसके मुताबिक़ सेबी ने 26 नवंबर 2022 तक प्रणॉय और राधिका रॉय को भारतीय शेयर बाज़ार में ट्रेडिंग करने से रोक दिया है. 
सेबी ने ये कार्रवाई एक जाँच में ये पाए जाने के बाद की कि रॉय दंपत्ति ने संदिग्ध इनसाइडर ट्रेडिंग के ज़रिए एनडीटीवी के शेयर में ग़लत तरीक़े से मुनाफ़ा कमाया था.  
एक भारतीय लॉ फ़र्म पायोनियर लीगल की पार्टनर प्रिथा झा ने रॉयटर्स को बताया, ''ऐसा लगता है कि एनडीटीवी की तरफ़ से इस पूरी प्रक्रिया को रोकने या धीमी करने की कोशिश की जा रही है, लेकिन ऐसा नहीं लगता कि कंपनी पर अधिग्रहण की आगे बढ़ती कार्रवाई को कंपनी रोक पाएगी, थोड़ी देर भले ही हो करवा पाए.''
इस बीच गुरुवार को एनडीटीवी के शेयर में पांच प्रतिशत की बढ़ोतरी के बाद अपर सर्किट लग गया. 
ये भी पढ़ें:-एनडीटीवी में अडानी की एंट्री: कैसे, क्यों, कब - जानिए सब कुछ
इमेज स्रोत, Reuters
इस पूरे प्रकरण के केंद्र में एक कम जानी-पहचानी कंपनी विश्वप्रधान कमर्शियल प्राइवेट लिमिटेड (वीसीपीएल) है जिसे 2008 में बनाया गया था. 
प्रणॉय और राधिका रॉय ने 2008-09 में आरआरपीआर (राधिका रॉय प्रणॉय रॉय) होल्डिंग्स प्राइवेट लिमिटेड के ज़रिए वीसीपीएल से चार अरब रुपए का क़र्ज़ लिया था.  
इस क़र्ज़ के बदले वीसीपीएल को 29.18 फ़ीसदी रेहन में दिए गए थे. साथ ही ये विकल्प भी दिया गया था कि क़र्ज़ न चुका पाने की स्थिति में वे इन वाउचर्स का 99.5 फ़ीसदी हिस्सा इक्विटी में बदल सकते हैं.
ये क़र्ज़ 10 साल के लिए लिया गया था और इसकी अवधि 2019 में ख़त्म हो गई थी. लेकिन आरआरपीआर ने लिया गया क़र्ज़ नहीं चुकाया था.
ये भी पढ़ें:-अडानी समूह की एनडीटीवी में हिस्सेदारी खरीदने के पीछे की कहानी क्या है
इमेज स्रोत, Getty Images
एनडीटीवी के प्रमोटर्स प्रणॉय रॉय के नाम कंपनी में 15.94 फ़ीसदी हिस्सेदारी है, जबकि उनकी पत्नी और राधिका रॉय का कंपनी में 16.32 फ़ीसदी हिस्सा है. प्रणॉय और राधिका ही आरआरपीआर के प्रोमोटर्स थे, इस कंपनी के पास एनडीटीवी के 29.18 फ़ीसदी शेयर थे.
रीटेल निवेशकों के पास कंपनी के 12.57 फ़ीसदी शेयर हैं, कॉर्पोरेट संस्थाओं के पास एनडीटीवी का 9.61 फ़ीसदी हिस्सा है, जबकि फ़ॉरेन पोर्टफ़ोलियो इन्वेस्टर्स यानी एफ़पीआई के पास 14.7 फ़ीसदी शेयर हैं. अन्य के पास कंपनी की 1.67 फ़ीसदी हिस्सेदारी है.
ये भी पढ़ें:-
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Getty Images
कांग्रेस में नए अध्यक्ष की तलाश यूं तो 2019 से चल रही है. 
लेकिन इस साल उदयपुर चिंतन शिविर में अध्यक्ष पद के चुनाव के लिए तैयारियां ख़त्म करने की डेडलाइन सितंबर तय की गई है. 
फिलहाल ये डेडलाइन सिर पर है पर कांग्रेसियों की तलाश ख़त्म होती नज़र नहीं आ रही. 
राजस्थान के मुख्यमंत्री और वरिष्ठ कांग्रेस नेता अशोक गहलोत ने सोमवार को जयपुर में कहा, "अगर राहुल गांधी पार्टी अध्यक्ष नहीं बनते तो देश भर के कांग्रेस कार्यकर्ता निराश होंगे. लाखों कार्यकर्ताओं की भावना को समझते हुए राहुल गांधी को अध्यक्ष पद स्वीकार कर लेना चाहिए. "
साफ़ है कि ज़्यादातर कांग्रेसी राहुल गांधी के नाम पर अटके हैं और राहुल गांधी अध्यक्ष पद स्वीकार करने को तैयार नहीं दिख रहे.  
समाप्त
ऐसे में सवाल उठता है कि राहुल गांधी अध्यक्ष पद स्वीकार करने से हिचक क्यों रहे हैं? 
कांग्रेस की राजनीति को करीब से कवर करने वाले वरिष्ठ पत्रकार मानते हैं कि राहुल गांधी की हिचक के पीछे कई कारण है. 
कुछ कारण राजनीतिक हैं और कुछ व्यक्तिगत और कुछ पार्टी के कामकाज से जुड़े हुए. 
इमेज स्रोत, ANI
कांग्रेस को सालों से कवर करने वाले वरिष्ठ पत्रकारऔरंगज़ेब नक़्शबंदी कहते हैं कि राहुल की हिचक के बारे में पता करने के लिए हमें थोड़ा इतिहास और थोड़ा वर्तमान दोनों खंगालने की ज़रूरत है. 
2019 के लोकसभा चुनाव में पार्टी की हार की ज़िम्मेदारी लेते हुए राहुल गांधी ने अध्यक्ष पद से इस्तीफ़ा दे दिया था. उस वक़्त उन्होंने चार पेज की एक चिट्ठी ट्वीट की थी जिसमें कुछ मुद्दे उठाए थे. 
औरंगज़ेब कहते हैं उस चिट्ठी में अध्यक्ष पद से इस्तीफा देने के वजहें भी गिनाईं थी और कुछ ज़रूरी मुद्दे भी गिनाए थे. 
मसलन उस चिट्ठी में उन्होंने एक जगह लिखा था कि इस प्रक्रिया के लिए पार्टी के विस्तार के लिए लोकसभा चुनाव की हार की ज़िम्मेदारी तय की जाने की ज़रूरत है. इसके लिए बहुत सारे लोग ज़िम्मेदार हैं. लेकिन अध्यक्ष के पद पर रहते हुए मैं ज़िम्मेदारी ना लूं और दूसरों को ज़िम्मेदार बताऊं ये सही नहीं होगा. 
औरंगज़ेब कहते हैं, "इसका मतलब साफ़ था कि उनके इस्तीफे के बाद वो चाहते थे कई और जिम्मेदार पद पर बैठे लोग भी इस्तीफ़ा दें. लेकिन उनके अलावा कांग्रेस में और किसी बड़े नेता ने इस्तीफा नहीं दिया." 
ये भी पढ़ें : सोनिया गांधी ने कांग्रेस के 'चिंतन शिविर' में सुझाए बदलाव के ये मंत्र 
इमेज स्रोत, RAJ K RAJ/HINDUSTAN TIMES VIA GETTY IMAGES
राहुल गांधी ने उस चिट्ठी में एक जगह लिखा था - मैं व्यक्तिगत तौर पर सीधे प्रधानमंत्री, आरएसएस और उन तमाम संस्थाओं के साथ जिस पर उन्होंने कब्ज़ा कर लिया है, अपने पूरे ज़ज्बे के साथ लड़ा. 
औरंगज़ेब कहते हैं, "जिस तरह से राफेल घोटाले की बात राहुल गांधी ने उठाई थी या फिर चौकीदार चोर है को चुनाव में मुद्दा बनाया, इन मुद्दों पर उन्हें पार्टी के वरिष्ठ नेताओं का उस तरह से साथ नहीं मिला.   
ऐसा लगता है कि यह टीस उनके मन में अब तक है. जिस पार्टी में बड़े नेताओं को उनकी ज़िम्मेदारी का अहसास तक ना हो, शायद वैसे नेताओं की पार्टी का नेतृत्व राहुल गांधी नहीं करना चाहते. ये हिचक इसलिए है." 
ये भी पढ़ें : कांग्रेस का अध्यक्ष कौन होगा बेस्ट, प्रशांत किशोर ने बताया- BBC EXCLUSIVE
इमेज स्रोत, Reuters
हालांकि कुछ जानकार मानते हैं कि राहुल गांधी पावर चाहते हैं. लेकिन उसके साथ ज़िम्मेदारी नहीं चाहते. ऐसा मानने वालों में वरिष्ठ पत्रकार स्मिता गुप्ता भी हैं. 
बीबीसी से बातचीत में वो कहती हैं, "2004 में उनके राजनीतिक करियर की शुरुआत हुई थी. उस साल वो अमेठी संसदीय सीट से जीत कर लोकसभा पहुँचे थे. तब से चर्चा थी कि वो पार्टी के अध्यक्ष बनेंगे. लेकिन नहीं बने. 
उपाध्यक्ष बने 2013 में जाकर और अध्यक्ष पद की कमान 2017 में संभाली और 2019 में छोड़ दी. 2004 में मनमोहन सिंह जब पीएम बने तब भी उनके पास किसी एक मंत्रालय में मंत्री पद का खुला ऑफर था. लेकिन वो भी उन्होंने नहीं स्वीकार किया.
ये तमाम बातें उनके व्यक्तित्व के अहम पहलू को उजागर करती हैं. वो आधिकारिक तौर पर किसी जिम्मेदारी को स्वीकार करने से हमेशा हिचकते रहे हैं. ये उनके स्वभाव में है."
ये भी पढ़ें :राहुल का मोदी सरकार पर डराने-धमकाने का आरोप, बीजेपी ने दिया जवाब 
इमेज स्रोत, ANI
स्मिता एक और अहम बात यहाँ कहती हैं. 
उनके मुताबिक़ "2019 में इस्तीफे के बाद से अब तक पार्टी के महत्वपूर्ण फैसले वो ही लेते आए हैं. इससे साफ़ होता है कि पार्टी के अहम फैसलों में वो अपने लिए एक रोल भी चाहते हैं." 
स्मिता की मानें तो अध्यक्ष ना रहते हुए भी राहुल बैक सीट पर बैठ कर ड्राइवर सीट की मज़ा लेना चाहते हैं.
वो कहती हैं, "उपाध्यक्ष पद के दिनों से देखें तो राहुल गांधी पार्टी के महत्वपूर्ण पदों पर सालों से हैं. पार्टी को मजबूत करने के दावे भी सालों से कर भी रहे हैं. लेकिन पार्टी को उस बुलंदी तक पहुँचाने के लिए जिस तरह की लगन और मेहनत चाहिए वो उनमें नहीं है. किसी एक आइडिया को वो अंजाम तक नहीं पहुँचा पा रहे."
ये भी पढ़ें : कांग्रेस के नव संकल्प शिविर में पार्टी का नया नारा- 'भारत जोड़ो'
इमेज स्रोत, ANI
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
अध्यक्ष पद से इस्तीफा देते हुए राहुल गांधी ने ये भी लिखा था कि वो चाहते हैं कि कांग्रेस का अगला अध्यक्ष चुनाव से तय किया जाए और इस वजह से जाते जाते वो किसी का नाम इस पद के लिए आगे नहीं रख रहे. 
उनकी मंशा ग़ैर-गांधी अध्यक्ष से थी. 
2019 की उस चिट्ठी के बाद से कांग्रेस अध्यक्ष पद के लिए राहुल गांधी ने अभी तक अपना स्टैंड नहीं बदला है. कम से कम सार्वजनिक मंच से उनका इस पद के लिए कोई बयान नहीं आया है. 
इस वजह से अगर राहुल गांधी दोबारा से अध्यक्ष पद स्वीकार कर लेते हैं तो उनकी कथनी और करनी में अंतर के तौर पर देखा जाएगा. 
वैसे भी पीएम नरेंद्र मोदी से लेकर बीजेपी के तमाम बड़े नेता कांग्रेस पर परिवारवाद का आरोप लगाते रहते हैं.  इस बार प्रधानमंत्री नरेंद्र मोदी ने लाल किले से भी परिवारवाद का मुद्दा दोहराया. 
राहुल कांग्रेस का अध्यक्ष पद स्वीकार कर बीजेपी को दोबारा से एक बना बनाया मुद्दा नहीं देना चाहते हैं. 
ये भी पढ़ें : गुजरात: क्या यहां भी कांग्रेस को पंजाब वाला झटका लगने वाला है?
इमेज स्रोत, Getty Images
हालांकि सोमवार को ही अशोक गहलोत ने ग़ैर गांधी कांग्रेस अध्यक्ष के सवाल पर कहा, "अध्यक्ष पद के लिए ग़ैर गांधी या गांधी पर विवाद क्यों. ये तो संगठन का काम है. कोई प्रधानमंत्री पद का चुनाव थोड़े ही है. 32 साल से इस परिवार का कोई आदमी ना तो प्रधानमंत्री बना, ना तो मुख्यमंत्री और ना ही कोई मंत्री बना. तो फिर मोदी जी इस परिवार से डरते क्यों हैं?" 
उनके इस बयान को पीएम मोदी के परिवारवाद के बयान से जोड़ कर भी देखा जा रहा है. 
स्मिता गुप्ता कहती हैं, " राहुल गांधी दोबारा अध्यक्ष पद स्वीकार करें, अशोक गहलोत के इस बयान की टाइमिंग भी अहम है. अब कांग्रेस में राहुल गांधी को अध्यक्ष पद के लिए चुनौती देने वाला कोई नहीं है. 
ये मुफीद वक़्त है राहुल को अध्यक्ष बनाने के लिए. वैसे भी G23 धीरे धीरे बिखरता नज़र आ रहा है. इस गुट के कई नेता पार्टी से चले गए. आनंद शर्मा और गुलाम नबी की नाराज़गी जग जाहिर है. 
G23 वैसे भी यही चाहते थे कि जो भी पार्टी अध्यक्ष की जिम्मेदारी ले तो फुल टाइम ले. पार्ट टाइम ना ले. कार्यकारी अध्यक्ष कोई और डी-फैक्टो अध्यक्ष कोई और. ऐसा नहीं होना चाहिए."
स्मिता ये भी कहती हैं कि नेशनल हेराल्ड के मामले में जिस तरह से दोनों वरिष्ठ नेताओं से पूछताछ हुई है, ऐसे वक़्त में किसी गांधी का पार्टी की कुर्सी पर नहीं रहना, उन्हें और जोखिम वाली स्थिति में पहुँचा सकता है. 
ये भी पढ़ें : सोनिया गांधी ने कांग्रेस के 'चिंतन शिविर' में सुझाए बदलाव के ये मंत्र 
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, ANI
गौतम अडानी
अडानी समूह ने एनडीटीवी में एक बड़ी हिस्सेदारी ख़रीद ली है और अब 26% तक शेयर और खरीदने के लिए एक ओपन ऑफ़र का एलान भी कर दिया है. 
अडानी समूह प्रणय रॉय, राधिका रॉय और एनडीटीवी प्रबंधन की इच्छा के ख़िलाफ़ कंपनी पर कब्ज़े की कोशिश कर रहा है जिसे होस्टाइल टेकओवर कहा जाता है.
इनमें से कोई भी बात सही हो सकती है. पहले दो में बताने के तरीक़े का फ़र्क़ है या फिर इस बात का कि तकनीकी तौर पर आधे से ज़्यादा हिस्सेदारी पर कब्ज़े के बिना कंपनी ख़रीद ली कहना ठीक नहीं है, शायद. 
लेकिन अगर बाद वाली बात मान ली जाए जैसा एनडीटीवी की सीईओ सुपर्णा सिंह ने अपने साथ काम करनेवाले सभी लोगों को मेल लिखकर कहा है, तो तस्वीर में एक बड़ा फ़र्क़ आ जाता है.
फ़र्क़ सिर्फ़ इतना है कि अडानी समूह एनडीटीवी पर कब्ज़ा करने या उसके शेयरों का 50 प्रतिशत से ऊपर का हिस्सा खरीदने का काम कंपनी के मौजूदा प्रोमोटरों के साथ बात करके राजी खुशी से कर रहा है या उनके साथ ज़बरदस्ती की जा रही है?   
समाप्त
इमेज स्रोत, NDTV
एनडीटीवी की सीईओ ने जो संदेश लिखा है उसे सच माना जाए तो यहां मामला ज़ोर जबरदस्ती का ही है. 
ध्यान रहे कि अडानी समूह की तरफ़ से एलान आने के एक ही दिन पहले एनडीटीवी ने स्टॉक एक्सचेंजों को लिखकर बताया था कि एक अख़बार के पत्रकार ने उनसे पूछा है कि क्या प्रणय रॉय और राधिका रॉय अपनी होल्डिंग कंपनी आरआरपीआर के ज़रिए रखी गई हिस्सेदारी को बेच रहे हैं.  
कंपनी ने उस पत्रकार को और एक्सचेंजों को यह लिखकर दिया कि यह अफ़वाह बेबुनियाद है और राधिका और प्रणय रॉय ने हिस्सेदारी बेचने या कंपनी का मालिकाना हक बदलने के बारे में न तो किसी से बात की है न ही कर रहे हैं. 
इन दोनों के पास अलग-अलग और आरआरपीएल होल्डिंग के ज़रिए कंपनी की कुल पेडअप कैपिटल का 61.45% हिस्सा है. 
कंपनियों के बिकने या बड़ी हिस्सेदारी बिकने के मामलों में इस तरह की सफ़ाई दिया जाना भी कोई नई बात नहीं है. नियम है कि सबसे पहले ख़बर स्टॉक एक्सचेंज को दी जाए इसलिए बातचीत हो भी रही हो तब भी उस पर कोई साफ़ जवाब नहीं दिया जाता. 
लेकिन ज़्यादातर मामलों में कंपनियां कहती हैं कि वो बाज़ार की अटकलों पर कोई टिप्पणी नहीं करेंगी. इस तरह की स्पष्ट भाषा में लिखा हुआ खंडन मुश्किल से आता है. 
लेकिन, खंडन के बावजूद एक ही दिन बाद अडानी समूह की तरफ़ से बकायदा एलान कर दिया गया कि उनकी कंपनी एएमएनएल अप्रत्यक्ष तरीक़े से एनडीटीवी में 29.18% हिस्सा खरीद रही है और साथ ही 26 प्रतिशत तक और शेयर खरीदने के लिए ओपन ऑफ़र या खुला प्रस्ताव भी दे रही है.  
इमेज स्रोत, Getty Images
आरआरपीआर का मतलब है राधिका रॉय प्रणय रॉय यानी कंपनी के संस्थापक प्रोमोटर
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
कंपनी की प्रेस विज्ञप्ति में लिखा है कि एएमजी मीडिया नेटवर्क्स लिमिटेड की सब्सिडियरी वीसीपीएल के पास आरआरपीआर होल्डिंग्स प्राइवेट लिमिटेड के वाउचर्स हैं और उन्हें भुनाने पर उसे इस कंपनी में 99.99% हिस्सेदारी मिल सकती है. 
कंपनी ने अपने इस अधिकार का इस्तेमाल कर वाउचर्स को 99.5% शेयरों में बदलने का फ़ैसला कर लिया है. इसके साथ ही आरआरपीआर होल्डिंग्स पर अब वीसीपीएल का पूरा नियंत्रण होगा. 0.49% शेयर क्यों छोड़े गए हैं, यह समझना मुश्किल है.
आरआरपीआर होल्डिंग्स प्राइवेट लिमिटेड वो कंपनी है जिसके पास एनडीटीवी के 29.18% शेयर हैं. यानी इसके साथ ही एनडीटीवी की यह हिस्सेदारी अब अडानी समूह की हो गई. 
आरआरपीआर नाम को खोला जाए तो बनता है राधिका रॉय प्रणय रॉय यानी कंपनी के संस्थापक प्रोमोटर दंपत्ति. इसके अलावा भी दोनों के पास लगभग सोलह -सोलह प्रतिशत हिस्सेदारी है. 
लेकिन, एनडीटीवी के मैनेजमेंट का कहना है कि 'एनडीटीवी, राधिका और प्रणय के लिए आज का घटनाक्रम पूरी तरह अप्रत्याशित है. यह अधिग्रहण उनकी सहमति या जानकारी के बगैर हुआ. इसका आधार 2009-10 में किया गया एक लोन एग्रीमेंट है.'  
कंपनी का यह भी कहना है कि वो आगे की प्रक्रिया पर जानकारी जुटा रही है और उसमें क़ानूनी या रेगुलेटरी विकल्प भी शामिल हो सकते हैं.  
इमेज स्रोत, Getty Images
यहां क़िस्से में एक पेंच और है. अडानी समूह ने वीसीपीएल नाम की जिस कंपनी के जरिए एनडीटीवी की हिस्सेदारी लेने का फ़ैसला किया है, उस कंपनी ने 2009-10 में एनडीटीवी को या उसके प्रोमोटरों को एक कर्ज दिया था जिसकी ज़मानत के तौर पर आरआरपीआर की हिस्सेदारी उसके पास रेहन रखी हुई थी या क़र्ज को इक्विटी में बदलने का अधिकार उसे मिला हुआ था.  
लेकिन, एनडीटीवी या उसके प्रोमोटरों ने अडानी ग्रुप से कोई क़र्ज नहीं लिया था. जिस वक़्त यह क़र्ज का सौदा हुआ तब वीसीपीएल अंबानी घराने या रिलायंस इंडस्ट्रीज़ से जुड़ी कंपनी थी. यानी कर्ज़ा अंबानी ने दिया और वसूली के वक़्त अदाणी सामने आ गए. शायद यही वजह है कि एनडीटीवी मंगलवार को जो हुआ उसे अप्रत्याशित बता रहा है.
ख़बरों के पीछे की ख़बर रखनेवाली वेबसाइट न्यूज़लॉन्ड्री ने 14 जनवरी 2015 को एक ख़बर लिखी थी जिसमें विस्तार से बताया गया था कि कैसे मुकेश अंबानी की कंपनियां सिर्फ राघव बहल के नेटवर्क18 को ही नहीं बल्कि एनडीटीवी को भी अपना ऋणी बना रही थीं. इसी ख़बर में विश्वप्रधान कॉमर्शियल प्राइवेट लिमिटेड के दफ़्तर का पता भी बताया गया था. 
हालांकि, बाद में वो बदल गया. लेकिन यह वही पता है जहां अब मुंबई में नेटवर्क18 के चैनल चलते हैं. इसी पते पर एक और कंपनी चल रही थी जिसका नाम है शिनानो रिटेल प्राइवेट लिमिटेड.  
इस कंपनी की 100 फीसदी हिस्सेदारी रिलायंस इंडस्ट्रियल इन्वेस्टमेंट एंड होल्डिंग्स लिमिटेड के पास थी जो खुद रिलायंस इंडस्ट्रीज़ का हिस्सा है. 
रिलायंस समूह की ही एक कंपनी रिलायंस वेंचर्स लिमिटेड ने 2009-10 में शिनानो रिटेल को 403.85 करोड़ रुपए का कर्ज़ दिया. यह अनसिक्योर्ड लोन था. उसी साल शिनानो ने एकदम उतनी ही रकम का कर्ज़ विश्वप्रधान यानी वीसीपीएल को दिया. उधर उसी साल आरआरपीआर होल्डिंग्स प्राइवेट लिमिटेड की बैलेंस शीट में दिखता है कि उन्हें ठीक उतनी ही रकम का कर्ज़ मिला है.  
यह नहीं लिखा है कि यह कर्ज़ कहां से मिला है. लेकिन दिसंबर 2014 में आयकर विभाग ने किसी और मामले में दिल्ली हाईकोर्ट में लिखित बयान दिया कि उन्हें आरआरपीआर होल्डिंग्स के पास बेनामी स्रोत से आई इस रकम का पूरा ब्योरा मिल गया है. उस ट्रेल में यह साफ़ होता है कि रकम रिलायंस से निकली और शिनानो व विश्वप्रधान से गुज़रते हुए आरआरपीआर तक पहुंची.   
इमेज स्रोत, Getty Images
क्या चाहता है अडानी समूह 
कुछ ऐसी ही कहानी नेटवर्क18 को मिले क़र्ज की भी थी जिसके बदले में संस्थापक प्रोमोटर राघव बहल की सारी हिस्सेदारी एक सुबह अचानक रिलायंस इंडस्ट्रीज़ की हो गई थी. तब भी ऐसे ही कर्ज़ को इक्विटी में बदला गया था.
और अब वही कहानी एनडीटीवी में दोहराई जा रही है. विश्वप्रधान की मिल्कियत बदलने की ख़बर किस-किस के पास थी पता नहीं.
 एनडीटीवी का कहना है कि क़र्ज को इक्विटी में बदलने या वॉरंट को एक्सरसाइज करने का फ़ैसला एनडीटीवी के संस्थापकों की जानकारी, मर्ज़ी या उनसे किसी भी बातचीत के बिना किया गया है.
26% हिस्सेदारी के लिए विश्वप्रधान, एएमपीएल और अडानी एंटरप्राइजेज़ लिमिटेड की तरफ़ से जो ओपन ऑफ़र आया है वो भी औपचारिकता ज़्यादा लगता है क्योंकि बाज़ार में एनडीटीवी का शेयर मंगलवार को 369.75 रुपए पर बंद हुआ और ओपन ऑफ़र का भाव है 294 रुपए. यानी हो सकता है कि कंपनी को इस ओपन ऑफ़र में बहुत से शेयर न मिलें. 
यह भी हो सकता है कि अडानी समूह आरआरपीआर होल्डिंग्स में 99.5% हिस्सेदारी हासिल करने के बाद इसी मैनेजमेंट से समझौता करके यह कोशिश करे कि कंपनी को यही लोग चलाते रहें. यानी वो सिर्फ़ इन्वेस्टर की तरह कंपनी में दाख़िल होना चाहते हों.
लेकिन अगर राघव बहल और रिलायंस का सौदा कोई सबक देता है तो वो यही है कि इस तरह की खुशफ़हमी ज़्यादा वक़्त तक कायम रहना लगभग असंभव है. 
हालांकि, अभी तो यह देखना होगा कि एनडीटीवी क्या इस मामले को अदालत या रेगुलेटर के दरबार में ले जाएगा? और अगर ऐसा हो भी जाता है तो क्या क़ानून से उन्हें कोई मदद मिल पाएगी?  
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
पाकिस्तान में बलूचिस्तान का इलाक़ा बुरी तरह से बाढ़ से प्रभावित है. बाढ़ की वजह से लोगों को घर-बार तक छोड़ना पड़ा है. उन्हें खाने-पीने का सामान मिलने में भी मुश्किलें आ रही हैं. 
ऐसे में हिंदू समुदाय से आने वाले महेंदर कुमार अपने साथियों के साथ मिलकर बाढ़ पीड़ितों को मदद पहुंचा रहे हैं. उनके इस ज़ज्बे की हर कोई तारीफ कर रहा है. देखिए बीबीसी संवाददाता ख़ैर मुहम्मद की रिपोर्ट.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
पाकिस्तान में सिख समुदाय की कुछ महिलाओं ने जबरन धर्म परिवर्तन का विरोध करते हुए प्रदर्शन शुरू कर दिया है. रविवार को उनके प्रदर्शन का दूसरा दिन था. 
ख़ैबर पख़्तूनख्वा के बुनेर ज़िले की सिख महिलाएं कथित तौर पर अपहरण, जबरन धर्म परिवर्तन और ज़बरदस्ती मुस्लिम पुरुषों से शादी करवाए जाने का विरोध कर रही है. 
बीते दिनों ही एक सिख महिला ग़ायब हो गईं. जिसके बाद उनके परिवार ने उन्हें हर संभव जगह खोजने की कोशिश की लेकिन अभी तक कुछ भी नतीजा नहीं आया. 
इस महिला के क़रीबी रिश्तेदार सनत सिंह ने बीबीसी को बताया, "25 साल की यह सिख महिला एक सरकारी अध्यापिका थीं. वह शनिवार को स्कूल गईं लेकिन लौटकर नहीं आईं."
सनत सिंह ने बताया कि महिला के परिवार के लोग और सिख समुदाय के दूसरे लोगों ने शनिवार को पीर बाबा पुलिस स्टेशन के सामने जमा होकर इस कथित मामले में एफ़आईआर दर्ज करने की मांग की थी लेकिन पुलिस ने एफ़आईआर दर्ज करने से भी इनक़ार कर दिया था.
समाप्त
महिला की ग़ुमशुदगी का मामला इसी पुलिस स्टेशन के अधिकार-क्षेत्र के अंतर्गत आता है. 
जबरन धर्म परिवर्तन का आरोप 
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
सनत सिंह ने बताया कि जब परिवार वालों ने पुलिस स्टेशन के आगे प्रदर्शन शुरू कर दिया और एफ़आईआर दर्ज करने को लेकर अड़ गए, तब कहीं जाकर पुलिस ने इस मामले में एफ़आईआर दर्ज की. एफ़आईआर दर्ज होने के बाद पुलिस ने आश्वासन दिया कि वे गुमशुदा लड़की को खोजने की कोशिश करेंगे. 
रविवार को, सिख समुदाय ने एक बार फिर पुलिस से संपर्क किया तो उन्हें बताया गया कि सिख महिला मिल गई हैं और उन्होंने अपने पड़ोसी से शादी कर ली है. पुलिस ने ही जानकारी दी कि उन्होंने कोर्ट में शादी कर ली है और लड़का सिख नहीं, मुस्लिम है.
सनत सिंह का आरोप है कि सिख महिला का जबरन धर्म परिवर्तन कराया गया और शादी भी ज़बरदस्ती ही कराई गई.
उन्होंने बताया, "उनकी सगाई हो चुकी थी और अगले ही महीने उनकी शादी भी होने वाली थी."
महिला के परिवार वालों के सूत्रों के हवाले से कहा जा रहा है कि उनकी सगाई हो चुकी है और अगले ही महीने उनकी शादी भी होने वाली थी. उनके मंगेतर एक डॉक्टर हैं जबकि जिस मुस्लिम के साथ उनकी शादी हुई है वह एक कैब ड्राइवर है और वह उनका पड़ोसी हुआ करता था. 
सिख समुदाय के एक अन्य नेता रादास सिंह टोनी ने दावा किया है कि उस महिला का अपहरण किया गया और ज़बरदस्ती उनका धर्म परिवर्तन करवाया गया. इसके बाद शादी भी जबरन ही करवाई गई. उनका आरोप है कि लेकिन इस मामले में पुलिस मूक-दर्शक बनी हुई है. 
पाकिस्तान में महंगाई की मार से बेहाल ग़रीब बोले- एक वक़्त का ही भोजन मिल पा रहा
पाकिस्तान के कराची में जब नफ़रत की आग में झुलसे हिन्दू और सिख 
रादास सिंह टोनी ने बताया, "जब शनिवार को समुदाय के लोगों ने ज़िला पुलिस अधिकारियों से मुलाक़ात की तो उन्होंने आश्वासन दिया था कि महिला को खोज कर परिवार वालों से ज़रूर मिलवाया जाएगा. लेकिन रविवार को पुलिस ने परिवार के साथ बुरा व्यवहार किया.  महिला परिवार वालों कौ सौंपी भी नहीं गई और ना ही रिपोर्ट रजिस्टर कराई गई."
टोनी ने सरकार से मांग की है कि वो महिला को परिवार से मिलाने में अपनी भूमिका निभाए. इस बीच बुनेर जिले के पुलिस अफ़सर अब्दुर राशिद ने परिवार के आरोपों को खारिज करते हुए दावा किया किया कि पुलिस ने उन्हें खोज कर एक सेशन अदालत में मजिस्ट्रेट के सामने पेश किया था. 
वहां महिला का बयान भी रिकार्ड किया गया. महिला ने अपने बयान में कहा कि उन्होंने इस्लाम कबूल लिया है. उसने अपनी मर्ज़ी से शादी की. लड़की ने इसके सबूत में दस्तावेज़ भी पेश किए. 
पेशावर के पत्रकार अनवर जैब बुनेर के ही रहने वाले है कि यहां सांप्रदायिकता एकता की मिसाल दी जाती है. लेकिन इस घटना ने स्थानीय सिख समुदाय के भरोसे को तोड़ दिया है. हालात तनावपूर्ण हैं और इसके बुरे परिणाम हो सकते हैं.
पुलिस अफसर ने कहा कि कोर्ट ने पुलिस को लड़की को दारुल अमन भेजने और उसे सुरक्षा देने का निर्देश दिया है. उन्होंने कहा, '' मामला अदालत में है. अगर अदालत एफआईआर दर्ज करने का निर्देश देती है तो पुलिस दर्ज करेगी. परिवार वालों का कहना है कि शेल्टर होम भेजे जाने के बाद भी लड़की को उनसे मिलने नहीं दिया जा रहा है. 
पेशावर के पत्रकार अनवर जैब बुनेर के ही रहने वाले है. उनका कहना है कि यहां सांप्रदायिकता एकता की मिसाल दी जाती है. लेकिन इस घटना ने स्थानीय सिख समुदाय के भरोसे को तोड़ दिया है. हालात तनावपूर्ण हैं और इसके बुरे परिणाम हो सकते हैं.
बुनेर में लगभग एक सौ सिख परिवार हैं. एक आकलन के मुताबिक उनकी आबादी एक हज़ार के आसपास होगी. ज़्यादातर लोग कारोबार करते हैं और उनकी माली हालत मज़बूत है. 
2020 में ननकाना में ऐसी ही एक घटना पर सिख समुदायों का विरोध भड़क उठा था. उस समय आरोप लगाया गया था कि ग्रंथी की बेटी का अपहरण  कर धर्म परिवर्तन करा दिया गया है. यह मामला कई महीनों तक कोर्ट में चला और जहां उसने कहा कि उसने अपनी मर्ज़ी से शादी की है. 
ज़बरदस्ती धर्म परिवर्तन के ज़्यादातर मामले दक्षिण सिंध इलाके से आए हैं. यहां ज़्यादातर हिंदू समुदाय का कहना है कि उनकी लड़कियों को बरगला कर मुस्लिम पुरुष उनसे शादी कर रहे हैं. हालांकि जबरन धर्म परिवर्तन के आंकड़े उपलब्ध नहीं हैं.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.) 
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
इमेज स्रोत, Rajesh Dobriyal/BBC
भर्ती घोटाले के ख़िलाफ़ उत्तराखंड में युवाओं ने कई बड़े प्रदर्शन किए हैं
उत्तराखंड में इन दिनों एक घोटाले की वजह से हलचलें तेज़ हैं. रोज़गार के लिए नौजवानों के पलायन की चुनौती के बीच राज्य में एक बार फिर सरकारी नौकरियों में भर्ती के एक कथित घोटाले की जांच चल रही है. 
दिसंबर 2021 में हुई स्नातक स्तरीय परीक्षा के पेपर लीक होने की शिकायत की जांच एसटीएफ़ कर रही है जिसने अब तक 22 लोगों को गिरफ़्तार कर लिया है. 
इनमें राजनेता, पुलिसकर्मी, सचिवालय कर्मचारी, आउटसोर्सिंग कंपनी का कर्मचारी, परीक्षार्थी, कोर्ट कर्मचारी और कोचिंग सेंटर से जुड़े लोग भी शामिल हैं. 
इस बार यह मामला राजनीतिक भी है क्योंकि जिस शख़्स हाकम सिंह को कथित घोटाले का मास्टरमाइंड कहा जा रहा है उनके बारे में बताया जा रहा है कि वह बीजेपी नेता हैं और उनके पार्टी के कई नेताओं से नज़दीकी संबंध हैं. 
बीजेपी ने इस 'मास्टरमाइंड' को पार्टी से निकाल दिया है.  इस केस को लेकर लगातार हमलावर हरीश रावत ने मुख्यमंत्री पुष्कर धामी से मुलाकात की और अपना प्रस्तावित उपवास टाल दिया है.
समाप्त
वहीं, प्रदेश के पुलिस महानिदेशक की हाकम सिंह के साथ तस्वीरें सोशल मीडिया पर वायरल होने के बाद उत्तराखंड पुलिस को एक ख़ास संदेश जारी करना पड़ा. अब इस मामले में प्रवर्तन निदेशालय या ईडी की भी एंट्री हो गई है. 
इमेज स्रोत, Rajesh Dobriyal/BBC
एसटीएफ़ के एसएसपी अजय सिंह
उत्तराखंड अधीनस्थ सेवा चयन आयोग (UKSSSC) ने विभिन्न विभागों के 916 पदों के लिए भर्ती प्रक्रिया शुरू की और दो लाख 16 हज़ार युवाओं को परीक्षा के लिए एडमिट कार्ड जारी किए गए. इनमें से एक लाख 60 हज़ार अभ्यर्थियों ने 4-5 दिसंबर, 2021 को आयोजित परीक्षा दी. 
दो देश,दो शख़्सियतें और ढेर सारी बातें. आज़ादी और बँटवारे के 75 साल. सीमा पार संवाद.
बात सरहद पार
समाप्त
इसके परिणाम 8 अप्रैल, 2022 को जारी कर दिए गए और इसके साथ ही परीक्षा में धांधली की शिकायतें भी आने लगीं. 
बेरोज़गारों ने कई जगह प्रदर्शन किए और परीक्षा की न्यायिक जांच की मांग की. उत्तराखंड बेरोज़गार संघ इस मामले में मुख्यमंत्री पुष्कर धामी से भी मिला और उनके निर्देश पर 22 जुलाई को देहरादून के रायपुर थाने में केस दर्ज कर जांच एसटीएफ़ को सौंप दी गई. 
एसएसपी अजय सिंह के नेतृत्व में एसटीएफ़ टीम ने इस मामले में अब तक 19 लोगों को गिरफ़्तार कर लिया है. 
इनमें लखनऊ स्थित प्रिंटिंग प्रेस का प्रोग्रामर और एक अन्य कर्मचारी, UKSSSC रायपुर देहरादून में पहले कार्यरत रहा पीआरडी कर्मचारी, देहरादून के एक कोचिंग सेंटर से जुड़ा व्यक्ति, ऊधम सिंह नगर के सितारगंज न्यायालय का एक कनिष्ठ सहायक, इसी तरह नैनीताल और रामनगर न्यायालय में तैनात एक-एक कनिष्ठ सहायक, देहरादून के सेलाकुई में स्थित मेडिकल यूनिवर्सिटी के दो संविदा कर्मचारी, सचिवालय में तैनात दो अपर निजी सचिव, ऊधम सिंह नगर में तैनात एक पुलिस कॉंस्टेबल, उत्तरकाशी के एक राजकीय इंटर कॉलेज में तैनात शिक्षक और उत्तरकाशी का जिला पंचायत सदस्य हाकम सिंह रावत शामिल है.
इमेज स्रोत, Rajesh Dobriyal/BBC
पूर्व मुख्यमंत्री त्रिवेंद्र सिंह रावत के साथ हाकम सिंह
हाकम सिंह रावत को इस पेपर लीक मामले का मास्टरमाइंड बताया जा रहा है. हालांकि एसटीएफ़ के एसएसपी अजय सिंह ने कहा कि वह हाकम सिंह को ऑर्गेनाइज़र कहना पसंद करेंगे. वह व्यक्ति जो इस सबके केंद्र में था और सबसे जुड़ा हुआ था लेकिन मास्टरमाइंड नहीं. 
बीबीसी हिंदी से एसएसपी अजय सिंह ने कहा कि मास्टरमाइंड की तलाश अभी जारी है. उन्होंने यह भी कहा कि हाकम सिंह से बड़े कुछ लोगों पर नज़र है हालांकि इस स्तर पर कुछ बताया नहीं जा सकता. 
इमेज स्रोत, Rajesh Dobriyal/BBC
स्वतंत्रता दिवस पर एसटीएफ़ के एसएसपी अजय सिंह को सम्मानित करते मुख्यमंत्री पुष्कर सिंह धामी
इस मामले में अब ईडी की एंट्री भी हो गई है. एसटीएफ़ ने इस मामले में नकदी की बरामदगी और पेपर लीक से कमाई गए पैसे से गाड़ी-प्रॉपर्टी की खरीद-फ़रोखेत की आशंका को देखते हुए ईडी को पत्र लिखकर जानकारी साझा की है. 
एसएसपी अजय सिंह ने बताया कि अब तक इस मामले में 83 लाख रुपये नकद बरामद किए जा चुके हैं. इसके अलावा यह भी आशंका है कि पेपर लीक कर कमाए गए पैसे से गाड़ियां और प्रॉपर्टी खरीदी गई हो. ऐसे मामलों में ईडी को सूचित किया जाता है. अगर एजेंसी जांच करना चाहे तो कर सकती है. 
एक सवाल के जवाब में उन्होंने यह भी बताया कि 50 परीक्षार्थी संदेह के दायरे में हैं और जैसे-जैसे जांच आगे बढ़ रही है वैसे-वैसे चीज़ें साफ़ होंगी. 
इमेज स्रोत, Rajesh Dobriyal/BBC
कैबिनेट मंत्री सुबोध उनियाल के साथ हाकम सिंह
बता दें कि उत्तराखंड अधीनस्थ सेवा चयन आयोग (UKSSSC) का गठन सितंबर, 2014 में किया गया था. आयोग राज्य के विभिन्न विभागों में खण्ड-3 के अन्तर्गत आने वाले समूह-ग की भर्ती और लोक सेवा आयोग की परधि से बाहर आने वाले पदों के लिए भर्ती करता है. 
गठन के बाद से अब तक आयोग 88 परीक्षाएं आयोजित करवा चुका है. इनमें से 5 परीक्षाओं में गड़बड़ियों की आशंकाओं पर आयोग की ओर से पुलिस को शिकायत की गई जिसमें  यह ताज़ा पेपर लीक का मामला शामिल है. 
पेपर लीक मामले की जांच एसटीएफ़ कर रही है लेकिन पिछले किसी भी मामले में जांच पूरी नहीं हुई है. 
इसके अलावा एक अन्य परीक्षा में ब्लूटूथ से नकल कराने की शिकायतें सामने आने के बाद पुलिस ने खुद जांच शुरू की थी लेकिन सभी आरोपी कोर्ट से बरी हो गए थे. 
इमेज स्रोत, Rajesh Dobriyal/BBC
आयोग के पहले अध्यक्ष आरबीएस रावत थे. 2016 में बीडीओ (ग्राम विकास अधिकारी) परीक्षा में गड़बड़ी का आरोप लगने के बाद उन्हें इस्तीफ़ा देना पड़ा था. 
मौजूदा स्नातक स्तरीय परीक्षा का पेपर लीक होने के आरोपों के बाद निवर्तमान आयोग अध्यक्ष एस राजू को भी कार्यकाल पूरा होने से दो महीने पहले ही इस्तीफ़ा देना पड़ा. 
आयोग के सचिव रहे संतोष बडोनी की प्रतिनियुक्ति भी समाप्त होने वाली थी लेकिन 13 अगस्त को सरकार ने उन्हें भी पद से हटा दिया. उनकी जगह सुरेंद्र रावत को आयोग का नया सचिव बनाया गया जिन्होंने 16 अगस्त को कार्यभार संभाल लिया. 
इमेज स्रोत, Rajesh Dobriyal/BBC
मुख्यमंत्री पुष्कर सिंह धामी के साथ हाकम सिंह
5 अगस्त को इस्तीफ़ा देने के बाद एस राजू ने कई सनसनीखेज दावे किए थे. उन्होंने कहा कि आयोग पर नकल माफ़िया और राजनीतिक दबाव रहता है. हालांकि इसके साथ ही उन्होंने यह भी कहा कि वह कभी दबाव में नहीं आए. 
राजू ने कहा कि अगर चार मामलों में आयोग ने पुलिस को शिकायत दर्ज करवाई थी लेकिन किसी की भी जांच पूरी नहीं हो सकी. अगर पुलिस ठीक से कार्रवाई करती तो नकल माफ़िया का हौसला नहीं बढ़ता और आयोग की परीक्षाओं में गड़बड़ियों को रोका जा सकता था. 
राजू की बात को आयोग के तत्कालीन सचिव संतोष बडोनी ने भी सही ठहराया था. उनका कहा था कि आयोग ने खुद पहल कर मामले दर्ज करवाए थे लेकिन किसी भी मामले में दोषी को सज़ा नहीं हुई. ऐसा होता तो स्थितियां बेहतर होतीं. 
बडोनी का यह भी कहना था कि ऑनलाइन परीक्षा करवाने की आयोग की कोशिशों को नकल माफ़िया के दबाव में ही सफल नहीं होने दिया गया. वह कहते हैं कि अगर ऑनलाइन परीक्षाएं हों तो नकल माफ़िया पर बहुत हद तक लगाम लग सकती है और यह ज़रूरी है. 
इस्तीफ़ा देने से पहले ही एस राजू ने एक सख्त नकल विरोधी कानून का एक प्रस्ताव बनाकर राज्य सरकार को भेज दिया था. उनका दावा था कि इससे नकल माफ़िया पर नकेल कसेगी और परीक्षाएं ज़्यादा पारदर्शी तरीके से करवाई जा सकेंगीं. 
इमेज स्रोत, Rajesh Dobriyal/BBC
उत्तराखंड बेरोज़गार संघ अध्यक्ष बॉबी पंवार
उत्तराखंड बेरोज़गार संघ के अध्यक्ष बॉबी पंवार आयोग के पूर्व अध्यक्ष एस राजू और पूर्व सचिव संतोष बडोनी के दावों को खारिज करते हैं. 
वह कहते हैं कि परीक्षाओं में धांधली की सूचना बहुत पहले से मिलने लगी थीं लेकिन आयोग का रवैया, 'कुछ नहीं हुआ, सब सही है' वाला ही रहा. 
परीक्षार्थियों की शिकायतों को आयोग खारिज करता रहा और उसने एफ़आईआर भी तब दर्ज करवाई हैं जब बेरोज़गारों के सड़क पर उतरने के बाद दबाव बन गया. 
वह कहते हैं कि बेरोज़गार संघ लगातार पेपर लीक की शिकायत कर रहा था और इसके सबूत दिखा रहा था लेकिन आयोग उत्तीर्ण हो चुके परीक्षार्थियों के दस्तावेज़ों का सत्यापन कर रहा था. जब चयन प्रक्रिया पर ही संदेह है तो दस्तावेज़ों का सत्यापन कर मामले को और उलझाने की कोशिश की जा रही थी. 
बता दें कि 2018 के मार्च में सरकारी नौकरियों में भर्तियां शुरू करने की मांग को लेकर उत्तराखंड बेरोज़गार संघ बनाया गया था. इसके बाद से यह संघ भर्तियों में धांधलियों को उजागर करने में जुटा हुआ है. 
इसके अध्यक्ष 25 वर्षीय बॉबी पंवार अब सरकारी नौकरी की तैयारी नहीं करते, वह अब रोज़गार के अधिकार के लिए संघर्ष कर रहे हैं. उनका कहना है कि या तो वह तैयारी कर सकते थे या युवाओं के अधिकारों के लिए काम. ठीक है कि उन्हें सरकारी नौकरी नहीं मिलेगी लेकिन बहुत से असली परीक्षार्थियों को न्याय तो मिलेगा. 
इमेज स्रोत, Rajesh Dobriyal/BBC
अपने रिसॉर्ट पर डीजीपी अशोक कुमार के साथ हाकम सिंह
हाकम बीजेपी के सक्रिय सदस्य रहे हैं और राज्य के एक पूर्व मुख्यमंत्री का नज़दीकी बताया जा रहा है. उसके फ़ेसबुक प्रोफ़ाइल में उसकी तस्वीरें अन्य कई बीजेपी नेताओं के अलावा मौजूदा मुख्यमंत्री पुष्कर सिंह धामी के साथ भी हैं. 
हालांकि इस मामले के सामने आने के बाद 14 अगस्त को भाजपा ने हाकम सिंह रावत को पार्टी से निष्कासित कर दिया. 
हाकम सिंह के रिसॉर्ट पर डीजीपी अशोक कुमार की भी तस्वीरें हैं जिनमें वो डीजीपी के साथ नज़र आते हैं. ये तस्वीरें भी सोशल मीडिया पर जमकर शेयर की जा रही हैं. 
इसका परिणाम यह हुआ कि 17 अगस्त को उत्तराखंड पुलिस के फ़ेसबुक अकाउंट पर डीजीपी की तस्वीर के साथ एक मैसेज जारी किया गया. मैसेज को देखकर लगता है कि यह डीजीपी की ओर से है (देखें तस्वीर). इसमें अन्य बातों के अलावा यह भी लिखा है कि किसी के साथ फ़ोटो खिंचवाने से कोई अपराधी बच नहीं सकता.  
'हाकम मतलब नौकरी की गारंटी'
इमेज स्रोत, Rajesh Dobriyal/BBC
कैबिनेट मंत्री धन सिंह रावत के साथ हाकम सिंह
उत्तरकाशी के पत्रकार हरीश थपलियाल के अनुसार मोरी और पुरोला क्षेत्र में हाकम सिंह रावत का नाम सरकारी नौकरी लगाने की गारंटी के रूप में लिया जाता है. 
हरीश के अनुसार स्थानीय लोग बताते हैं कि कभी एक आईएएस के घर खाना बनाने का काम करने वाले हाकम सिंह रावत अकूत संपत्ति के मालिक बन गए हैं.
उत्तरकाशी के सीमांत ब्लॉक मोरी के सांकरी में हाकम का एक आलीशान रिसॉर्ट है, जिसकी कीमत करोड़ों में बताई जा रही है. वहाँ नेताओं और वरिष्ठ अधिकारियों का आना-जाना लगा रहता है. 
हाकम सिंह रावत जौनसारी गीतों की एलबम में भी नज़र आ चुके हैं जिसमें वह डांस करते दिखते हैं. ये वीडियो इन दिनों सोशल मीडिया पर वायरल है. 
इमेज स्रोत, Rajesh Dobriyal/BBC
पूर्व मुख्यमंत्री हरीश रावत ने भी भर्तियों में भ्रष्टाचार के ख़िलाफ़ प्रदर्शन किए हैं
पूर्व मुख्यमंत्री और कांग्रेस महासचिव हरीश सिंह रावत इस मामले को लेकर लगातार बीजेपी पर हमलावर हैं. उन्होंने इस मामले की तुलना पश्चिम बंगाल के शिक्षक भर्ती घोटाले से कर दी. इसके बाद उन्होंने मुख्यमंत्री आवास के बाहर धरना देने का भी ऐलान किया. 
हालांकि 16 अगस्त को वह मुख्यमंत्री से मिले और फिर उपवास का कार्यक्रम टाल दिया. 
इसके बाद पत्रकारों के साथ बातचीत में रावत ने कहा कि इस मामले में अब तक की एसटीएफ़ की कार्रवाई से साफ़ हो गया है कि इस केस में भाजपा के नेता और भाजपा के तंत्र की संलिप्तता करीब-करीब सिद्ध हो चुकी है. हाकम सिंह अपने साथ भाजपा को लपेट चुका है.
उन्होंने कहा कि अब तक जो साक्ष्य आए हैं उससे साबित हो गया है कि हाकम सिंह इस तंत्र का एक पुर्ज़ा है और इस पुर्जे का संचालन कुछ और बड़े लोगों कर रहे थे. कुछ लोग अभी पीछे हैं. 
हालांकि मुख्यमंत्री पुष्कर सिंह धामी इस मामले में शुरू से ही कह रहे हैं किसी को भी बख्शा नहीं जाएगा. उन्होंने यह भी कहा है कि युवाओं के भविष्य से खिलवाड़ नहीं होने दिया जाएगा और अगर आवश्यकता पड़ी तो लोक सेवा आयोग या अन्य किसी आयोग के सहयोग से परीक्षाएं आयोजित करवाई जाएंगी. 
मुख्यमंत्री ने स्वतंत्रता दिवस पर यूकेएसएसएससी परीक्षा धांधली की जांच कर रही एसटीएफ की टीम को सम्मानित भी किया. एसटीफ के एसएसपी अजय सिंह, उप निरीक्षक दिलवर सिंह, नरोत्तम बिष्ट, उमेश कुमार और विपिन बहुगुणा को मुख्यमंत्री सराहनीय सेवा पदक प्रदान किया गया. 
इधर अभी तक इस पर कोई फ़ैसला नहीं हुआ है कि परीक्षा को रद्द किया जाएगा या कोई और रास्ता निकाला जाएगा. UKSSSC में नए सचिव ने तो पदभार ग्रहण कर लिया है लेकिन परीक्षा नियंत्रक ने नहीं. उनके पद ग्रहण करने के बाद ही इस पर कोई फ़ैसला लिया जा सकेगा. 
भर्ती में भ्रष्टाचार के दूसरे मामले
इमेज स्रोत, Uttrakhand Police
इस परीक्षा की जांच के दौरान गिरफ़्तार अभियुक्तों से पूछताछ में पुलिस को संकेत मिले के सचिवालय रक्षक और कनिष्ठ सहायक (ज्यूडिशियरी) के परीक्षाओं में भी धांधली हुई थी. इसके बाद डीजीपी अशोक कुमार, ने पहले आयोजित सचिवालय रक्षक और कनिष्ठ सहायक (ज्यूडिशियरी) परीक्षाओं की जांच भी एसटीएफ को सौंप दी है. 
इसके अलावा एसटीएफ़ को एक मामले को फिर से खोलने को कहा गया है. दरअसल साल 2020 में उत्तराखण्ड पुलिस द्वारा वन आरक्षी (फॉरेस्ट गार्ड) परीक्षा में ब्लूटूथ के ज़रिए नकल करने की ख़बर मिलने पर पुलिस ने खुद ही केस दर्ज कर जाँच की थी और एक गिरोह को पकड़ा था. इस संबंध में हरिद्वार और पौड़ी गढ़वाल में केस दर्ज हैं. 
बाद में इस मामले में हाईकोर्ट में वादी और आरोपियों के बीच समझौता हो गया था और मामला निस्तारित कर दिया गया था. डीजीपी ने एसटीएफ़ को इन केसों की भी दोबारा जांच करने के निर्देश दिए हैं. 
उत्तराखंड पुलिस के समक्ष एक मामला लोक सेवा आयोग द्वारा 2018 में लेक्चरर भर्ती परीक्षा का भी आया है. दरअसल सोशल मीडिया में वायरल हो रही एक ऑडियो क्लिप में एक युवती ने उत्तराखंड लोकसेवा आयोग के एक पूर्व सदस्य पर पैसे मांगने और यौन उत्पीड़न जैसे गंभीर आरोप लगाए हैं. 
इसके बाद उक्त युवती ने इस मामले को लेकर देहरादून के एसएसपी को शिकायत भी की. इसी मामले में भाकपा (माले) के गढ़वाल सचिव इंद्रेश मैखुरी ने मुख्यमंत्री, पुलिस महानिदेशक और राज्य महिला आयोग को भी शिकायत की है. डीजीपी ने देहरादून एसएशपी को इस मामले की जांच करने के निर्देश दिए हैं.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.

              404
              
                Not Found
              


            Check the page address or search for it below.
          


              BBC Homepage
            



                Copyright © BBC.
              
              The BBC is not responsible for the content of external sites.
              
                Read about our approach to external
                linking.
              


              404
              
                Not Found
              


            Check the page address or search for it below.
          


              BBC Homepage
            



                Copyright © BBC.
              
              The BBC is not responsible for the content of external sites.
              
                Read about our approach to external
                linking.
              


              404
              
                Not Found
              


            Check the page address or search for it below.
          


              BBC Homepage
            



                Copyright © BBC.
              
              The BBC is not responsible for the content of external sites.
              
                Read about our approach to external
                linking.
              


              404
              
                Not Found
              


            Check the page address or search for it below.
          


              BBC Homepage
            



                Copyright © BBC.
              
              The BBC is not responsible for the content of external sites.
              
                Read about our approach to external
                linking.
              


              404
              
                Not Found
              


            Check the page address or search for it below.
          


              BBC Homepage
            



                Copyright © BBC.
              
              The BBC is not responsible for the content of external sites.
              
                Read about our approach to external
                linking.
              

विवादित किताब सैटेनिक वर्सेज़ के लेखक सलमान रुश्दी को ईरान के सर्वोच्च नेता अयातुल्लाह ख़मेनेई के 'जान से मारने का फ़तवा' देने के बाद से बीते तीन दशकों से जान से मारने की धमकियां मिलती रहीं थी.
उमर अब्दुल्लाह ने आरोप लगाया है कि जस्टिस एनवी रमन्ना ने अनुच्छेद 370 को रद्द करने के ख़िलाफ़ दायर याचिकाओं को अनिश्चितकाल के लिए टाल दिया.
नसीम शाह ने अपने पहले ओवर में जहां भारतीय प्रशंसकों के ख़ेमे में मायूसी ला दी, वहीं अपने आख़िरी ओवर में खेल प्रेमियों को दाद देने पर मजबूर कर दिया.
भारत के सामने 148 रन की चुनौती पेश करने वाली पाकिस्तान टीम मैच के आखिरी ओवर तक संघर्ष में बनी रही. उसने रोहित शर्मा की टीम की दिक्कतों को निशाने पर लिया.
भारत ने रविवार को खेले गए एशिया कप के रोमांचक मैच में पाकिस्तान को पांच विकेट से हराया. नाबाद 33 रन बनाने और तीन विकेट लेने वाले हार्दिक पांड्या मैन ऑफ़ द मैच चुने गए.
रविवार को कुछ ही सेकेंड में नोएडा की चर्चित दो बहुमंजिला इमारतें धराशायी हो गईं. दोपहर के ठीक ढाई बजे इन ट्विन टॉवर को विस्फोटकों से उड़ा दिया गया और इन बहुमंजिला इमारतों की जगह था मलबा और धुआं.
सियाचिन ग्लेशियर को सिर्फ इसलिए घातक नहीं माना जाता है कि यहां की ढलानों और घाटियों में बड़ी तादाद में दोनों देशों के सैनिक आमने-सामने हैं बल्कि इसलिए भी कि यहां की जलवायु और दुर्गम इलाके जानलेवा हैं.
पिछले 450 साल में समाज और कॉफी दोनों काफी आगे बढ़े हैं. लेकिन एक चीज नहीं बदली है और वह है कॉफी की लोकप्रियता.
ट्विन टावर गिराने के लिए क़रीब 3,700 किलोग्राम विस्फोटक का इस्तेमाल किया गया.
बीजेपी नेता और टिक टॉक स्टार सोनाली फोगाट की मौत से जुड़ी रोज़ाना नई जानकारियां सामने आ रही हैं. शनिवार को गोवा पुलिस ने दावा किया कि फोगाट को उनकी मौत से कुछ घंटे पहले 'मेथामफेटामाइन' नाम की एक ड्रग दी गई थी.
"मैं अब कहीं ज़्यादा मां की तरह होता जा रहा हूं और इन दिनों तुम पिता की तरह होती जा रही हो."
उत्तर प्रदेश के संभल ज़िले के इस मामले में संबंधित थाना इंचार्ज को सस्पेंड कर दिया गया है. गांव में पीड़ित परिवार के घर पर पुलिस तैनात की गई है.
भारत और पाकिस्तान एशिया कप क्रिकेट टूर्नामेंट में जब आज आमने-सामने होंगे तो एक अलग ही रोमांच होगा.
भारत-पाकिस्तान के ये मैच याद हैं आपको जिसमें रोमांच अपने चरम पर था. आज फिर दोनों टीमें एक बार फिर सामने हैं.
अभिनेता अर्जुन कपूर का कहना है कि हरेक का एक नज़रिया होता है लेकिन इसे दूसरों पर थोपना नहीं चाहिए.
एपेक्स (32 मंजिली) और शीआन (30 मंजिला) जुड़वां टावर भारतीय राजधानी में सबसे ऊंचे टावर थे. ये टावर कुतुब मीनार से भी ऊंचे थे.
मीडिया रिपोर्ट्स के मुताबिक चुनाव आयोग ने झारखंड के राज्यपाल को बंद लिफाफे में एक चिट्ठी भेजी है, इसके बाद से हेमंत सोरेन की मुख्यमंत्री की कुर्सी को लेकर कयासों का दौर जारी है.
पाकिस्तान में बाढ़ से पैदा हुए हालात, इमरान ख़ान पर अदालत की अवमानना के मामले में सुनवाई और शहबाज़ शरीफ़ के इसराइल दौरे पर क्या हुआ? पढ़ें उर्दू प्रेस रिव्यू.
पिछले साल जब भारतीय टीम शारजाह में पाकिस्तान के हाथों टी20 वर्ल्ड कप में मैच हार गई थी तो कुछ लोग नफ़रत में इतने डूब गए थे कि भारतीय तेज़ गेंदबाज़ मोहम्मद शमी को 'देशद्रोही' तक कह डाला था लेकिन इस तस्वीर का एक दूसरा पहलू भी है जो बेहद ख़ूबसूरत है.
इस साल गर्मियों में भारत, ब्रिटेन, अमेरिका और जापान समेत कई देशों में तापमान ने पुराने सारे रिकॉर्ड तोड़ दिए. कई देश अचानक हुई भारी बारिश और बाढ़ से भी परेशान हुए. इस बीच चीन, यूएई और अमेरिका जैसे कई देश सूखाग्रस्त इलाकों में कृत्रिम बारिश कराने की कोशिश में जुटे हैं. कुछ वैज्ञानिक धरती का तापमान कम करने की तरकीब तलाश रहे हैं, लेकिन क्या मौसम को काबू करना संभव है?
हाल ही में राहुल रामागुंडम की लिखी जॉर्ज फर्नांडिस की जीवनी प्रकाशित हुई है 'द लाइफ़ एंड टाइम्स ऑफ़ जॉर्ज फर्नांडिस' जिसमें उन्होंने एक श्रमिक नेता से रक्षा मंत्री तक पहुंचने के जॉर्ज के सफर को दिलचस्प ढंग से बयान किया है. विवेचना में रेहान फ़ज़ल नज़र डाल रहे हैं जॉर्ज फर्नांडिस के संघर्षपूर्ण जीवन पर.
सुनिए भारत-पाकिस्तान की दो टांसवुमेन नाज़ जोशी और अलीना ख़ान की बातचीत.
देश-दुनिया की बड़ी ख़बरें और उनका विश्लेषण करता समसामयिक विषयों का दैनिक कार्यक्रम.
बातें उन मुश्किलों की जो हमें किसी के साथ बांटने नहीं दी जातीं.
भारतीय भाषाओं में लिखी ऐसी चुनिंदा कहानियां जो अपने आप में बेमिसाल हैं, जो हमारी और आपकी ज़िंदगी में झांकती हैं और सोचने को मजबूर भी करती हैं. सुनिए रूपा झा से
पाकिस्तान में बाढ़ से एक हज़ार से अधिक लोगों की मौत हो चुकी है. देखिए पाकिस्तान के वरिष्ठ पत्रकार वुसअतुल्लाह ख़ान की ख़ास टिप्पणी.
इस रविवार को सिर्फ़ 12 सेकेंड में नोएडा की दो बहुमंजिला इमारतें धराशायी हो जाएंगी. एपेक्स और केएन नामक टावर को सुपरटेक बिल्डर ने बनाया था.
बीबीसी हिन्दी के लिए नयनदीप रक्षित ने अर्जुन कपूर से ख़ास बातचीत है. इस मौके पर अर्जुन कपूर ने सोशल मीडिया ट्रोलिंग को लेकर ख़ुलकर अपनी बात रखी है.
ब्रिटेन की राजनीति पर बीबीसी संवाददाता ज़ुबैर अहमद ने लेबर पार्टी के सांसद वीरेंद्र शर्मा के साथ ख़ास बातचीत की.
चार सालों तक चला प्रथम विश्व युद्ध हालांकि भारत में नहीं लड़ा गया था, भारत की ओर से 11 लाख सैनिकों ने इसमें भाग लिया था जिसमें 74,000 सैनिकों ने अपने प्राणों की आहुति दी.
सत्ता हाथ से फिसलने के बाद उनकी मुश्किलें बढ़ती नज़र आ रही हैं. क्या इमरान इन मुश्किलों से आगे बढ़ पाएंगे?
एक बड़ी ऑनलाइन कम्युनिटी पर गुप्त तरीक़े से बिना सहमति के महिलाओं की हज़ारों तस्वीरें और वीडियो शेयर किए जा रहे हैं और ख़रीदे-बेचे जा रहे हैं.
दुबई में रहने वाले भारत और पाकिस्तान के कई लोग साथ में काम करते हैं और साथ में ही ये मैच भी देखने वाले हैं. ऐसे की कुछ लोगों के साथ बीबीसी ने बातचीत की है. देखिए वीडियो.
झारखंड के हज़ारीबाग की रहने वाली आकांक्षा कुमारी अंडरग्राउंड माइनिंग करने वाले भारत की पहली महिला इंजीनियर कही जाती हैं.
मध्य प्रदेश में छिंदवाड़ा के हरदुआ गांव में ग्रामीणों ने कुएं से दहाड़ने की आवाज़ सुनी तो पहले कुछ समझ नहीं आया. क़रीब जाकर देखा तो कुएं में बाघ मौजूद था.
गुजरात के चर्चित बिलकिस बानों गैंगरेप के दोषियों को 15 अगस्त के दिन रिहा कर दिया गया. इस रिहाई पर अब सवाल उठ रहे हैं. सुप्रीम कोर्ट ने गुजरात और केंद्र सरकार को नोटिस जारी किया है.
उम्रकैद की सज़ा काट रहे 11 दोषियों को छोड़ने के गुजरात सरकार के फ़ैसले की देशभर में आलोचना हो रही है. लेकिन बीजेपी इस पर कुछ नहीं बोल रही. क्या इस मामले का कुछ सियासी कनेक्शन भी है?
नेपाल के जो गोरखा भारतीय सेना में जाने के लिए सालों से तैयारी कर रहे थे वे अब अग्निपथ के कारण नाराज़ है. जानिए, एक ट्रेनिंग सेंटर पर 20-21 साल के दर्जनों गोरखाओं की जुबां पर क्यों आ रहा था चीन और पाकिस्तान की सेना का नाम.
साल 2021 में ही मीडिया कारोबार में क़दम रखने का एलान करने वाले अडानी समूह ने इस घोषणा से कारोबार जगत को चौंका दिया है. इस 'अधिग्रहण' की पूरी कहानी जानिए.
नेपाल में अग्निपथ योजना को लेकर शेर बहादुर देउबा सरकार घिर गई है. नेपाल की सारी कम्युनिस्ट पार्टियों का कहना है कि अग्निपथ योजना के मौजूदा स्वरूप को किसी भी हाल में स्वीकार नहीं किया जा सकता है.
केंद्रीय मंत्री हरदीप पुरी के बयान और उस पर केंद्र सरकार के स्पष्टीकरण के बाद भारत में रोहिंग्या लोगों का मुद्दा एक बार फिर चर्चा में है. दिल्ली में रोहिंग्या किस हाल में ज़िंदगी गुज़ार रहे हैं. पढ़िए ग्राउंड रिपोर्ट.
ब्रिटेन की कंज़र्वेटिव पार्टी नए नेता का चुनाव कर रही है. पद के आख़िरी दो उम्मीदवारों में से एक हैं भारतीय मूल के ऋषि सुनक. क्या ब्रिटेन इतिहास रचने के लिए तैयार है?
जम्मू कश्मीर में नई मतदाता सूची, नए परिसीमन और चुनावों को लेकर क्या चर्चा हो रही है? चुनाव के मुद्दे पर कौन क्या कह रहा है?
पाकिस्तान में आसमान छूती महंगाई से लोगों का बुरा हाल है. आम लोग अपने खर्चों में लगातार कटौती कर रहे हैं लेकिन घर का बजट संभालना बेहद मुश्किल हो रहा है.
माना जाता है कि कस्तूरबा गांधी निरक्षर थीं, फिर उनके पड़पोते तुषार गांधी इस डायरी को कस्तूरबा गांधी की डायरी क्यों मान रहे हैं, पढ़िए इस रिपोर्ट में.
भारत में पहले में भी कई पदयात्राएं निकाली गईं हैं. राहुल गांधी की भारत जोड़ो यात्रा उनसे कितनी मेल खाती है या कितनी जुदा होगी- पढ़िए इस रिपोर्ट में.
भारतीय सेना में 'अग्निपथ' से नाराज़ इस परिवार का कहना है कि यह योजना नेपाली गोरखाओं की शहादत के ख़िलाफ़ है.
3 दिसंबर 2018 को रजनी के पति इंस्पेक्टर सुबोध कुमार सिंह की बुलंदशहर में कथित तौर पर गौरक्षकों भीड़ ने हत्या कर दी थी. एक झटके में रजनी और उनके दोनों बच्चों की ज़िंदगी बदल गई थी. अब किस हाल में है परिवार. एक्सक्लूसिव रिपोर्ट पढ़िए.
कहानी दो ऐसी महिला क्रिकेटरों की जो दो अलग-अलग देशों में पली-बढ़ीं लेकिन एक जैसी चुनौतियों का सामना किया.
मिथिलांचल के मखाने को जियोग्राफ़िकल इंडिकेशंस टैग मिला है. जीआई टैग मिलने से मखाना किसानों को क्या फायदा मिलेगा. पढ़िए इस रिपोर्ट में.
रिवेंज पोर्न की जैसे एक नई दुनिया शुरू हो गई है, जहां निजी जानकारियां बिना अनुमति के साझा की जा रही हैं.
7 सितंबर को ब्राज़ील की आज़ादी के 200 साल पूरे हो रहे हैं. फार्मेल्डिहाइड से भरे सोने के एक फ्लास्क में रखे सम्राट डॉम पेड्रो प्रथम के इस दिल को एक सैन्य विमान के ज़रिए ब्राज़ील लाया गया.
2017 में सुप्रीम कोर्ट ने तीन तलाक़ को असंवैधानिक क़रार दिया था. मगर पांच साल बाद कई ऐसी महिलाएँ हैं जिन्हें मालूम नहीं कि उनकी शादी क़ायम है या वो तलाक़शुदा हैं.
एमक्यू-9बी ड्रोन 35 घंटे से अधिक समय तक हवा में रहने में सक्षम हैं और चार हैलफ़ायर मिसाइल और करीब 450 किलोग्राम बम ले जा सकते हैं.
अमेरिकी प्रतिनिधि सभा की स्पीकर नैन्सी पेलोसी के ताइवान दौरे के बाद से चीन और अमेरिका के रिश्ते सबसे ख़राब दौर में पहुंच गए हैं. आगे क्या हो सकता है, पढ़िए
बीबीसी ने इनमें से कुछ गवाहों से बात करने की कोशिश की. कई लोगों ने बात करने से मना कर दिया, तो कुछ ने नाम न ज़ाहिर करने की शर्त पर बात की.
कांग्रेस पार्टी के वरिष्ठ नेता ग़ुलाम नबी आज़ाद ने पार्टी से इस्तीफ़ा दे दिया है. उन्होंने अपनी चिट्ठी में पार्टी की संस्कृति और बीते सालों में लिए गए फ़ैसलों पर काफ़ी आलोचनात्मक टिप्पणी की है. पढ़िए उन्होंने सोनिया गांधी और राहुल गांधी के बारे में क्या लिखा है.
बीते शुक्रवार को बीबीसी ने जम्मू-कश्मीर के उप-राज्यपाल मनोज सिन्हा से एक इंटरव्यू के दौरान यह सवाल किया था कि आख़िर मीरवायज़ उमर फ़ारूक़ अब तक नज़रबंद क्यों हैं? उसके बाद ये संभावना जताई जा रही है.
अशोक गहलोत को कांग्रेस का अध्यक्ष बनाए जाने के कयासों के बीच राजस्थान में राजनीति तेज़ हो गई है.
दुबई में अब तक के सबसे महंगे घर का सौदा सुर्खियों में है. पढ़ें, दिल्ली से छपने वाले अख़बारों की सुर्खियां.
असम सरकार ने मदरसों और मस्जिदों के इमामों को लेकर नए दिशानिर्देश जारी किए हैं. मदरसों की 'मास्टर डायरेक्टरी' बनाने की तैयारी की जा रही हैं. हिमंत सरमा के बयान के बाद गरमाया ये मामला क्या है?
नेपाल के बुटवल में आज से नेपाली गोरखाओं के लिए अग्निपथ के तहत भर्ती रैली का आयोजन शुरू होना था लेकिन नेपाल की सरकार ने आख़िरी समय तक अनुमति नहीं दी.
एक रिपोर्ट के अनुसार आरएसएस ने ही नितिन गडकरी की बयानबाज़ी से परेशान होकर बीजेपी को उन्हें हटाने का सुझाव दिया था. अख़बारों की समीक्षा.
गोवा पुलिस ने सोनाली फोगाट की मौत के मामले में अब हत्या की धारा जोड़ी हैं.
बीजेपी ने एक बार फिर लगभग चौंकाते हुए योगी आदित्यनाथ के मंत्री भूपेंद्र सिंह चौधरी को उत्तर प्रदेश बीजेपी का अध्यक्ष बनाया है. उन्हें प्रदेश का कमान देने के पीछे क्या वजह बता रहे हैं जानकार?
क्या भारत के लिए ये एक सुनहरा मौक़ा हो सकता है दुनिया की एक बड़ी ट्रेड पावर से जुड़ने का?
यूक्रेन बुधवार को अपनी आज़ादी की सालगिरह मना रहा था और इसी दिन रूस के हमले को भी छह महीने पूरे हुए हैं.
इस साल मई में सरकारी मीडिया के प्रकाशन 'ग्लोबल टाइम्स' ने जब बच्चों की किताबों में छपे इन कार्टूनों को 'भद्दा, नस्लीय, अजीब और अश्लील' बताया तो हंगामा मच गया.
म्यांमार के रखाइन प्रांत में उत्पीड़न के शिकार रोहिंग्या पांच साल पहले पलायन कर बांग्लादेश आए थे. इन दौरान रोहिंग्या और बांग्लादेशी लोगों के बीच के रिश्तों में क्या बदलाव आया है.
पिछले दिनों पार्टी में नाचती-कूदती तस्वीर और वीडियो के बाद विवादों में घिरीं फ़िनलैंड की प्रधानमंत्री सना मरीन को पार्टी की कुछ और तस्वीरों को लेकर माफ़ी माँगनी पड़ी है.
लड़ाई में कई सैनिकों की मौत के बाद रूसी सेना नए लोगों की भर्ती के लिए अभियान चला रही है.
रूस की राजधानी मॉस्को के क़रीब एक कार बम धमाके में वहां की मशहूर पत्रकार दुगिना की मौत हो गई है. लेकिन उस कार में उनके पिता बैठने वाले थे. रूसी इतिहास में रास्पुतिन वो व्यक्ति थे जिनके प्रभाव में जार निकोलस द्वितीय और उनकी पत्नी थीं. आख़िर क्या है पूरा मामला?
पाकिस्तान में पुलिस ने इमरान ख़ान के ख़िलाफ़ आतंकवाद निरोधी क़ानून के तहत मामला दर्ज कर जाँच शुरू कर दी है. इसके बाद अटकलें हैं कि उन्हें गिरफ़्तार किया जा सकता है.
चीन में शंघाई ,यांग्जी डेल्टा क्षेत्र और दक्षिण पश्चिम चीन के सिचुआन इलाके में पिछले कई हफ्तों से भीषण गर्मी पड़ रही है.
भारतीय उच्चायोग के एक दल और केलिनग्रोव आर्ट गैलरी एंड म्यूजियम के साथ हुए समझौते के बाद इन कलाकृतियों के भारत आने का रास्ता साफ़ हो गया है.
1975 में आई 'दीवार' ने 'ज़ंजीर' से बने अमिताभ बच्चन के एंग्री यंग मैन की छवि को मज़बूती से स्थापित कर दिया. फ़िल्म ना केवल बॉक्स ऑफ़िस पर चली, बल्कि इसे समीक्षकों ने भी जमकर सराहा. 'पिक्चर अभी बाकी है' की 8वीं कड़ी में रेहान फ़ज़ल बता रहे हैं 'दीवार' के बनने की कहानी.
विजय देवरकोंडा इन दिनों अपनी फ़िल्म लाइगर और अपने बयान 'तो करने दो बायकॉट, क्या करेंगे हम. हम तो पिक्चर बनाएंगे' के लिए चर्चा में हैं.
आख़िर बॉलीवुड फ़िल्मों के सफल होने को लेकर इतना संशय क्यों पैदा हो गया है?
1971 में आई 'आनंद' फिल्म में राजेश खन्ना ने जहाँ अपने अभिनय की एक नई बुलंदी को छुआ, वहीं अमिताभ बच्चन के करियर में भी ये फ़िल्म एक मील का पत्थर साबित हुई. 'पिक्चर अभी बाकी है' की 7वीं कड़ी में रेहान फ़ज़ल बता रहे हैं इस फिल्म के बनने की कहानी.
अब इस बहस में फ़िल्म निर्माता अनुराग कश्यप के 'लोगों के पास पैसे नहीं हैं' वाले बयान और 'ऑस्कर' वाले बयान की काफ़ी चर्चा हो रही है.
आइए बात करते हैं ऐसी पांच ख़ास फ़िल्मों की जो विभाजन विभीषिका के कई सुने-अनसुने पहलुओं का मार्मिक चित्रण करती हैं.
बीसियों सफल फ़िल्मों की स्टार राखी इन दिनों क्या कर रही हैं, जानिए उनकी फ़िल्मी यात्रा और मौजूदा ज़िंदगी के बारे में.
वर्ष 1965 में आर के नारायण के उपन्यास पर देवानंद ने अंग्रेज़ी और हिंदी में एक फिल्म बनाई थी गाइड. बाद में इस फिल्म को क्लासिक फिल्म का दर्जा मिला. पिक्चर अभी बाकी है की छठवीं कड़ी में रेहान फ़ज़ल बता रहे हैं गाइड फिल्म के बनने की कहानी.
अगर आप लाल सिंह चड्ढा फ़िल्म देखने को लेकर कंफ्यूज़ हैं तो शायद ये कहानी आपके सवालों के जवाब दे दे, बिना स्पॉयलर के.
दस दिनों की खींचतान के बाद फ़ीफ़ा ने भारतीय फुटबॉल फेडरेशन पर लगाई पाबंदी को कैसे वापस लिया? क्या है ये पूरा मामला? और आख़िर कब पारदर्शी होंगे भारत के खेल संघ?
दोनों देशों की टीमें जब भी मैदान में एक-दूसरे से मुक़ाबिल होती हैं, तो माहौल में ज़बरदस्त गर्मी आ जाती है.
क्रिकेट के मैदान में भारत और पाकिस्तान की प्रतिद्वंद्विता जितनी खिलाड़ियों के बीच दिखती है उससे कहीं ज्यादा उनके समर्थकों के दिलो-दिमाग पर हावी रहती है.
रविवार को एशिया कप में भारत और पाकिस्तान का मुकाबला होने वाला है. दोनों देशों के क्रिकेट फ़ैन्स को इस मैच का बेसब्री से इंतज़ार है. मैच से पहले शाहीन शाह अफ़रीदी और कोहली, पंत जैसे भारतीय खिलाड़ियों के बीच क्या हुआ, पढ़िए.
ये एशिया कप का 15वां सीजन है, पहले ये श्रीलंका में होना था लेकिन वहां चल रही उथल पुथल को देखते हुए इसे संयुक्त अरब अमीरात में स्थानांतरित कर दिया गया, लेकिन इसकी मेज़बानी श्रीलंका ही करेगा.
भारत को अंडर-17 महिला फुटबॉल वर्ल्ड कप की मेज़बानी का मौक़ा मिला था लेकिन फ़ीफ़ा के प्रतिबंध के बाद अब इस पर तलवार लटक गई है.
एशिया कप 2022 का आयोजन 27 अगस्त से 11 सितंबर के बीच संयुक्त अरब अमीरात में हो रहा है. इस टूर्नामेंट के लिए भारतीय चयनकर्ताओं ने 15 सदस्यीय टीम का चयन किया गया है और ब्रेक के बाद विराट कोहली और चोट के बाद केएल राहुल की वापसी हुई है.
इंग्लैंड में लापता हुए पाकिस्तान के ये दोनों मुक्केबाज़ पाकिस्तान की सेना का प्रतिनिधित्व करते हैं. पाकिस्तान ओलंपिक संघ ने बताया है कि राष्ट्रमंडल खेलों के समापन के बाद ये पाकिस्तान नहीं लौटे हैं.
आख़िर अरशद नदीम में ऐसा क्या है कि उन्होंने सभी को अपनी ओर आकर्षित किया हुआ है और हर कोई उनके बारे में ही बात कर रहा है.
भारत के कुछ खिलाड़ियों ने बेहतरीन प्रदर्शन किया लेकिन कुछ स्टार खिलाड़ियों के कमज़ोर प्रदर्शन से खासी निराशा भी हुई.
भारत में इन दिनों टोमेटो फ़्लू की काफ़ी चर्चा हो रही है. अभी तक पूरे देश में 100 से ज़्यादा मामले सामने आए हैं. सबसे अधिक मामले केरल में दर्ज किए गए हैं. क्या होता है टोमेटो फ़्लू?
आप कम-से-कम एक ऐसे व्यक्ति को तो ज़रूर जानते होंगे जिन्हें पूरे कोरोना काल के दौरान कोविड संक्रमण नहीं हुआ है. शायद आप ये सोचते होंगे कि ये महज एक संयोग है लेकिन इसके पीछे और भी वजहें हो सकती हैं. जानिए वो पांच वजहें कौन सी हैं जिससे कई लोग अब तक कोविड संक्रमण से बचे हुए हैं.
अमेरिका, कनाडा में इसकी बिक्री पहले से ही बंद है लेकिन कंपनी ने अब जा कर दुनिया भर में इसकी बिक्री बंद करेगी. कंपनी पर हज़ारों की संख्या में महिलाओं ने केस दर्ज कर रखा है कि इसके बेबी पाउडर से ओवरी कैंसर होता है.
एचआईवी मरीज़ों का आरोप है कि उन्हें मुफ़्त दवाएं नहीं मिल पा रही हैं. वहीं, केंद्र सरकार का कहना है कि दवाइयों का पर्याप्त स्टॉक है.
सैचुरेटेड फैट यानी संतृप्त वसा की वजह से इसे भारत में लोगों के खाने की थाली से बाहर रखा जाने लग गया था, लेकिन एक बार फिर भारतीय व्यंजनों के इस अभिन्न अंग की लोगों की थाली में वापसी हो रही है.
इसरो के पहले स्मॉल सैटेलाइट लॉन्च व्हिकल से छात्राओं की बनाई सेटेलाइट भी हो रही है लॉन्च. इस प्रोजेक्ट से देश के अलग-अलग हिस्सों के 75 सरकारी स्कूलों की छात्राओं को जोड़ा गया है.
जस्टिस यूयू ललित ने भारत के 49वें मुख्य न्यायाधीश के रूप में शनिवार को शपथ ली.
सुप्रीम कोर्ट ने कहा है कि रामदेव को दूसरी आधुनिक दवाओं और इलाज प्रणालियों की आलोचना नहीं करनी चाहिए. पिछले साल मई महीने में रामदेव ने दावा किया था कि एलोपैथी एक "बेवक़ूफ़ विज्ञान" है.
भारत के मुख्य न्यायाधीश एनवी रमन्ना आज रिटायर हो रहे हैं. उनके कार्यकाल के बारे में क्या कहते हैं क़ानूनी जानकार?
बीजेपी ने नूपुर शर्मा के बाद अपने विधायक टी राजा सिंह के ख़िलाफ़ त्वरित कार्रवाई करते हुए उन्हें निलंबित कर दिया है, लेकिन इसकी वजह क्या है?
ये पहली बार नहीं है जब राजा सिंह ने इस तरह की विवादास्पद टिप्पणी की है. वे पहले भी भड़काऊ बयान देते रहे हैं.
ऋषि भारतीय मूल की तीसरी पीढ़ी हैं. उनके दादा-दादी ने भारत के विभाजन से पहले ही पाकिस्तानी पंजाब के गुजरांवाला शहर से ईस्ट अफ्रीका के लिए पलायन किया था.
मीडिया रिपोर्ट्स में कहा जा रहा है कि सोनाली फोगाट कुछ लोगों के साथ गोवा गईं थीं, जहां हार्ट अटैक से उनकी मौत हो गई. सोनाली हरियाणा विधानसभा चुनाव के वक़्त चर्चा में आई थीं. लेकिन उनकी कहानी की कई और परतें हैं.
अमित शाह ने कल तेलुगू सुपरस्टार जूनियर एनटीआर से मुलाक़ात की. इस मुलाक़ात के बाद से ही भारत में यह टॉप-ट्विटर ट्रेंड बना हुआ है.
नय्यरा का करियर 70 के दशक में शुरू हुआ और साल 2022 तक जारी रहा. इस दौरान उन्होंने गानों, ग़ज़लों और गीतों के अलावा फ़िल्मों और नाटकों के लिए प्लेबैक सिंगिंग भी की.
स्टॉक मार्केट के नब्ज़ पर बहुत अच्छी पकड़ रखने वाले राकेश झुनझुनवाला ने किन शेयरों में निवेश कर के करोड़ों रुपये कमाए. कुछ सौ रुपये से शुरू कर के हज़ारों करोड़ का साम्राज्य कैसे खड़ा किया झुनझुनवाला ने.
ग़ुलाम नबी आज़ाद के कांग्रेस से इस्तीफ़ा देने पर आज का कार्टून.
बीती 22 अगस्त को गुजरात के वडोदरा में एक शख़्स फर्जी ढंग से परीक्षा देते पकड़ा गया है. एक्ज़ाम के लिए उसने क्या किया, आप भी पढ़ें-
प्रधानमंत्री नरेंद्र मोदी की सुरक्षा का जिम्मा संभाल रही एसपीजी ने देसी प्रजाति के बेहद फुर्तीले मुधोल हाउंड कुत्तों को शामिल करने का फैसला किया है.
92 साल के सरवन सिंह 75 साल बाद अपने खोए भतीजे से मिले. 1947 में दंगों के दौरान बिछड़ा छह साल का वो बच्चा अब मोहन सिंह नहीं अब्दुल ख़ालिक बन चुका है. नाम बदल गए, मगर ख़ून का रिश्ता नहीं बदला.
मुंबई के अंधेरी उपनगर में रहने वालीं पूजा गौड़ का साल 2013 में अपहरण कर लिया गया था, आख़िरकार नौ साल बाद वो अपने परिवार से मिलने में सफल रहीं.
भारत के रक्षा मंत्री राजनाथ सिंह ने भविष्य की सैन्य ज़रूरतों को ध्यान में रखते हुए देश में तैयार किए गए ख़ास डिफ़ेंस सिस्टम और उपकरण सेना को सौंपे हैं. इसकी ख़ासियत क्या है.
देश के अलग-अलग शहरों में रहने वाली महिलाओं ने बताया कि बढ़ती महंगाई उनके लिए कितनी बड़ी समस्या है और वो इससे निबटने के लिए क्या-क्या उपाय कर रही हैं.
जापान में युवाओं में शराब पीने का चलन घटा है. सरकार ने इससे निपटने के लिए एक अनोखा अभियान शुरू किया है. लेकिन सरकार आख़िर क्यों चाहती है कि युवा ज़्यादा शराब का सेवन करें.
भारत सरकार अफ्रीका से चीते लाकर क्या हासिल करना चाहती है. आख़िर ये प्रोजेक्ट इतना अहम क्यों है?
सोशल मीडिया पर एक भारतीय महिला की पोस्ट वायरल हो रही है. हालांकि ये पोस्ट उन्होंने अपनी पाकिस्तानी दोस्त के लिए लिखी थी लेकिन अब ये पोस्ट वायरल है.
यह एक ऐसी सल्तनत थी जिसकी बुनियाद आधुनिक इन्फ्रास्ट्रक्चर, विकसित सभ्यताओं और धर्मों की उदारता और ज़रूरत पड़ने पर ताक़त के इस्तेमाल से रखी गयी थी.
केरल की महिला क्रांतिकारी अक्कम्मा चेरियन को इतिहास ने वो जगह नहीं दी जिसकी वो हक़दार थीं.
कॉलेज जाए बिना भारत के सबसे अहम सिविल सर्वेंट बनने वाले वीपी मेनन की कहानी.
हाल ही में जॉर्ज फर्नांडिस की जीवनी प्रकाशित हुई है 'द लाइफ़ एंड टाइम्स ऑफ़ जॉर्ज फर्नांडिस' जिसमें एक श्रमिक नेता से रक्षा मंत्री के पद तक पहुंचने के जॉर्ज के सफ़र को दिलचस्प ढंग से बयान किया गया है.
अटल बिहारी वाजपेयी अपनी तबीयत से उदारवादी थे या संघ और बीजेपी के मुखौटे थे. पूर्व प्रधानमंत्री की 97वीं जयंती पर पढ़िए विशेष लेख.
साल 1953 में बीबीसी टीवी पर पंडित नेहरू की प्रेस कॉन्फ़्रेंस के दुर्लभ अंश देखिए, इससे पहले वे टीवी पर कभी नहीं आए थे.
15 अगस्त 1947 को जब भारत आज़ाद हुआ महात्मा गांधी दिल्ली में नहीं थे. क्या कर रहे थे गांधी, कहाँ थे वो? पढ़िए रेहान फ़ज़ल की विवेचना.
मौलाना बरकतुल्लाह ने पहली सरकार का गठन 1 दिसंबर, 1915 को अफ़ग़ानिस्तान में किया और उस सरकार के राष्ट्रपति थे राजा महेंद्र प्रताप सिंह.
दो देश जो एक साथ आज़ाद हुए हों, उनके स्वतंत्रता दिवस में एक दिन का अंतर कैसे आ गया? लॉर्ड माउंटबेटन 13 अगस्त 1947 को कराची आए और 14 अगस्त 1947 की सुबह पाकिस्तान की संविधान सभा को संबोधित किया.
भारत आज़ादी के 75 साल पूरे कर रहा है, ऐसे में बीबीसी ने देश भर के छह लोगों से मुलाकात की जिनके नाम ऐतिहासिक घटनाक्रम की गवाही देते हैं.
कुछ साल पहले तक जब धर्मनिरपेक्ष भारत को हिंदू राष्ट्र की दिशा में ले जाने की बात कोई करता था, तो संविधान के आधार पर ऐसी बातें केवल काल्पनिक लगती थीं. लेकिन अब हालात बदलते दिख रहे हैं.
भारत का बँटवारा धर्म के आधार पर हुआ था. पाकिस्तान इस्लामिक राष्ट्र बना, वहीं भारत के नेताओं ने सेक्युलर रास्ता चुना, लेकिन आज़ादी के 75 वर्ष बाद सेक्युलर शब्द को एक तबक़ा अपशब्द की तरह इस्तेमाल करने लगा है. पढ़िए सिरीज़ की दूसरी कड़ी.
आज़ादी के बाद से ही जिस विचार पर सबसे ज़्यादा चर्चा हुई है वो है 'हिन्दू राष्ट्र'. हिंदुत्व समर्थकों का मानना है कि इस पुराने विचार को अमली जामा पहनाने का वक्त आ गया है. पढ़िए सिरीज़ की पहली कड़ी
#BBCHindiCartoons : कार्टूनस्य कॉर्नरम्
अफ़ग़ानिस्तान की सत्ता पर तालिबान को क़ाबिज़ हुए एक साल हो गए हैं. पढ़ने वाली लड़कियों के लिए स्कूल बंद हैं. उन्हें काम करने से रोका जा रहा है. देश के ग्रामीण इलाकों में बेरोज़गारी और अकाल की स्थिति है.
ओसामा बिन-लादेन के शव को बरामद कर समंदर में दफ़्न करने की बात कही गई थी. ओसामा बिन-लादेन की पहचान भी की गई थी. समंदर में इसलिए दफ़्न किया गया था ताकि कट्टरपंथी मज़ार न बना दें.
भारतीय पुरुष हॉकी टीम ने बर्मिंघम कॉमनवेल्थ गेम्स में रविवार को घाना पर बड़ी जीत से अपने अभियान की शुरुआत की.
बीबीसी इंडियन स्पोर्ट्सवुमन ऑफ़ द ईयर (ISWOTY) अवॉर्ड का तीसरा संस्करण है. इस बार (2021) इस सम्मान के पांच दावेदार थे- अदिति अशोक (गोल्फ़), लवलीना बोरोगोहाईं (मुक्केबाज़ी), मीराबाई चनू (भारोत्तोलन), अवनि लेखरा (पैरा निशानेबाज़ी) और पीवी सिंधु (बैडमिंटन).
एक पंजाबी एक पंजाबी को प्याज़ और टमाटर नहीं बेच सकता है, लेकिन उसे सियाचिन भेज दिया गया है, जहां वह ठंड में जम जाता है और एक दूसरे पर फ़ायर भी करता है.
यूक्रेन में युद्ध छिड़ने के बाद भारत ने संयुक्त राष्ट्र सुरक्षा परिषद (यूएनएससी) में पहली बार रूस के ख़िलाफ़ मतदान किया है.
अटकलें हैं कि झारखंड के मुख्यमंत्री हेमंत सोरेन की विधानसभा सदस्यता ख़ारिज हो सकती है. बताया जा रहा है कि चुनाव आयोग ने राज्यपाल को ऐसी सिफ़ारिश भेजी है. इधर सोरेन और उनकी पार्टी ने भी आक्रामक रूख़ अपना लिया है.
बीजेपी नेता और टिकटॉक स्टार सोनाली फोगाट की मौत की गुत्थी उलझती जा रही है. उसमें नए-नए तथ्य सामने आ रहे हैं. अब तक की जांच में क्या कुछ पता चला है, पढ़िए.
अडानी समूह के एनडीटीवी की हिस्सेदारी ख़रीदने की ख़बर के बाद इस पूरे मामले में एक नया ट्विस्ट आया है. एनडीटीवी ने कहा है कि अडानी की कोशिश आगे नहीं बढ़नी चाहिए. क्या तर्क है एनडीटीवी का.
2019 से कांग्रेस पार्टी में फुल टाइम अध्यक्ष नहीं है. सितंबर में कांग्रेस का नया अध्यक्ष चुना जाना है. लेकिन तलाश राहुल गांधी से शुरू होकर उन्हीं पर ख़त्म हो जा रही है.
कारोबारी गौतम अडानी के नियंत्रण वाले अडानी ग्रुप ने मीडिया कंपनी एनडीटीवी में 29.18 फ़ीसदी की हिस्सेदारी ख़रीद ली है. लेकिन इस डील के मुकम्मल होने के पीछे की कहानी क्या है.
हिंदू समुदाय से आने वाले महेंदर कुमार अपने साथियों के साथ मिलकर बलूचिस्तान में बाढ़ पीड़ितों को मदद पहुंचा रहे हैं.
पाकिस्तान के ख़ैबर पख्तूनख्वा में सिख समुदाय का आरोप है सिख महिलाओं का जबरन धर्म परिवर्तन करवा कर उनसे शादी की जा रही है
उत्तराखंड में सरकारी नौकरी में भर्ती के लिए हुई परीक्षा में धांधली की शिकायतें आईं जिसके बाद सीएम पुष्कर धामी ने जाँच के लिए एसटीएफ़ गठित की. भर्ती घोटाले में सबसे ज़्यादा चर्चा हाकम सिंह रावत की हो रही है जिनको बीजेपी नेताओं का नज़दीकी बताया जाता है.
रिपोर्टरों से रिपोर्टें मँगवाना और उनकी रिपोर्ट की ख़ूबियों-कमियों के बारे में बताना एक महत्वपूर्ण काम होता है.
दिन-रात चलने वाले टीवी चैनल और सोशल मीडिया के दौर में पल पल बदलने वाली हर ख़बर को क्या ब्रेकिंग न्यूज़ कहा जा सकता है?
कई घटनाएँ ऐसी होती हैं जिनको कवर करने का असर रिपोर्टर की मानसिक सेहत पर पड़ सकता है.
जटिल स्टोरी को बताने के लिए वर्चुअल रियलिटी ग्राफ़िक्स टेक्नॉलॉजी किस तरह मददगार है.
© 2022 BBC. बाहरी साइटों की सामग्री के लिए बीबीसी ज़िम्मेदार नहीं है. बाहरी साइटों का लिंक देने की हमारी नीति के बारे में पढ़ें.
